<header><h1 data-permalink="about/AKBAN_Itten_dojo_Greek">AKBAN Ninjutsu Itten dojo - Ελλάδα</h1></header>
<img src="http://i.imgur.com/MA7TpkFl.jpg" alt="Aris Pitas" />

Ο Άρης Πήτας γεννήθηκε το 1983 και μελετά τις πολεμικές τέχνες εδώ και σχεδόν 20 χρόνια, υπό την καθοδήγηση καταξιωμένων δασκάλων. Τα πρώτα του βήματα στο μονοπάτι των πολεμικών τεχνών ήταν στο Shito Ryu Karate, στο οποίο εξασκήθηκε για 6 χρόνια. Στη συνέχεια ασχολήθηκε με τη μελέτη του Ninjutsu, Ju Jutsu, Brazilian Ju Jutsu και Balintawak Escrima, στα οποία συνεχίζει να εξασκείται μέχρι σήμερα.


Μελετά το πρόγραμμα διδασκαλίας του Bujinkan Budo Taijutsu εδώ και 13 χρόνια και διδάσκει από το 2014. Κατέχει το 2ο Dan στο Bujinkan Ninjutsu, το 2ο Dan στο Ju Jutsu, τη Μπλε Ζώνη στο Brazilian Ju Jutsu και το δίπλωμα Basic Instructor στο Balintawak Escrima. 


Το 2016 προσχώρησε στην οικογένεια του AKBAN Ninjutsu, υπό τον Δάσκαλο <a href="http://www.akban.org/about/sheriff.php">Yossi Sheriff</a>.
Έχει εργαστεί ως δημοσιογράφος, διορθωτής, εκδότης, αξιωματικός του στρατού και αξιωματικός γέφυρας στο εμπορικό ναυτικό. Σήμερα εργάζεται ως ελεύθερος κειμενογράφος με πελάτες από όλο τον κόσμο.
Ο Άρης είναι εκπαιδευτής στο AKBAN Ninjutsu, εκπαιδευτής στο Ju Jutsu, εκπαιδευτής στο Balintawak Escrima και ενθουσιώδης ασκούμενος στο Brazilian Ju Jutsu. Διδάσκει Ninjutsu στο AKBAN Ninjutsu Itten Dojo, που βρίσκεται στα δυτικά προάστια της Αθήνας και το οποίο υπάγεται στην Ακαδημία AKBAN.
Η αποστολή του AKBAN Ninjutsu Itten Dojo συμβολίζεται πλήρως από τον θυρεό (kamon) του.
O  πυρήνας του θυρεού, το kamon του AKBAN, απεικονίζει δύο Φοίνικες που ισορροπούν ο ένας τον άλλο, ενώ  τα ράμφη τους σχηματίζουν μία καρδιά. Ο μυθικός Φοίνικας συμβολίζει την εξαφάνιση στη φωτιά και την αναγέννηση της πεμπτουσίας του και αποτελεί ένα ταιριαστό παράδειγμα για την αποστολή του AKBAN: εξερευνούμε και διατηρούμε τις αρχαίες πολεμικές  τέχνες, ενώ άφοβα εξετάζουμε τις μεθόδους και τα όπλα τους εκ νέου.
H κορώνα του θυρεού είναι το Οκτάκτινο Άστρο, το σύμβολο που αντιπροσωπεύει όλες τις πιθανότητες και όλες τις κατευθύνσεις. Περικλείει άψογα την έννοια του  “Itten”, δηλαδή του στερεώματος, ολόκληρου του έναστρου ουρανού. Δεχόμαστε όλες τις απόψεις ελεύθερα, δεν απορρίπτουμε δογματικά τίποτα, τα πάντα υπόκεινται σε κριτική εξέταση, παλαιά και νέα, παραδοσιακά και καινοτόμα. Ενσωματώνουμε οτιδήποτε μας κάνει δυνατότερους και ικανότερους, αποφεύγουμε οτιδήποτε αναστέλλει την εξέλιξή μας.
Όλοι οι ειλικρινείς, σοβαροί ασκούμενοι είναι ευπρόσδεκτοι στο AKBAN Ninjutsu Itten Dojo. Τηρούμε αυστηρή πολιτική εναντίον των διακρίσεων και προσβλητικές, ρατσιστικές, σεξιστικές και γενικώς αντικοινωνικές συμπεριφορές δεν γίνονται ανεκτές.

Link to the Ninjutsu <a href="http://www.akban.org/about/AKBAN_Itten_dojo">Itten dojo in English</a>

<h3>Διεύθυνση και στοιχεία επικοινωνίας
<strong>AKBAN Ninjutsu Greece</strong>
Email: <a href="mailto:akbangreece@gmail.com">akbangreece@gmail.com</a>
Facebook: <a href="https://www.facebook.com/AKBAN-Ninjutsu-Greece-1589324608050802/" target="_blank">AKBAN Ninjutsu Greece</a>

AKBAN Ninjutsu Itten Dojo
Διεύθυνση: Δημητροκάλη 44, Περιστέρι, Τ.Κ. 12137
Τηλέφωνο: + 30 697 22 69 203
Email: <a href="mailto:ittendojo@gmail.com" target="_blank">ittendojo@gmail.com</a>
Facebook: <a href="https://www.facebook.com/AKBAN-Ninjutsu-Itten-Dojo-1634543670121116/" target="_blank">AKBAN Ninjutsu Itten Dojo</a>