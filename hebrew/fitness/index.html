<header><h1 data-permalink="hebrew/fitness/">תוכנית הכושר והאימון הגופני של אקבן</h1></header>
<img src="http://www.akban.org/w/images/a/a6/fitness.jpg" alt="ריצה במדבר" />
<a style="color: #999999;" href="http://www.akban.org/hebrew/instructor/yossi">מאת יוסי שריף - פיזיותרפיסט BPT</a>
יש תוכניות כושר שהן תוצאה של הארה פתאומית, יש כאלו שהן תוצאה של קורס של חודשיים. תוכנית זו היא התוצאה של יותר מעשרים שנות נסיון ובדיקה של מדריכים באקבן שהם פיזיותרפיסטים, מאמנים ורופאים.

תוכנית <a title="כושר אקבן" href="http://www.akban.org/hebrew/fitness/"><strong>כושר אקבן</strong></a> מפתחת כושר גופני מעולה ומאפשרת אימון יעיל מגיל צעיר ועד זיקנה. גמישות, כוח, כושר אירובי ותנועה מושגים על ידי מספר תרגילים מצומצם המאפשר אימון בכל מקום ובכל עת.

תוכנית “כושר אקבן” היא תוכנית הדרגתית. התוצאות שלה נבדקו לאורך יותר מעשרים שנים על יותר מארבע מאות מתאמנים, מתאמנים שעדיין רצים חצאי מרתונים עם תיקי גב כבדים ומתרגלים קרבות אימון במגע מלא גם לאחר גיל ארבעים.

תוכנית הכושר של אקבן ייחודית בגלל שהיא תוכננה לאנשים רגילים, אנשים ממוצעים כמונו, לוחמים באקבן שלמדו כיצד להיות בכושר שיא לאורך עשרות שנים. בעזרת התוכנית אנו מוכנים תמיד, למאמץ קיצוני וגם לחיים בריאים. תוכנית כושר זו אינה תלויה במכונות מסובכות ויקרות, היא תלויה רק בכוח הרצון שתפתח. אומנות הלחימה שגרמה לנו לפתח תוכנית זו מחייבת כושר גופני ארוך טווח. ציר הזמן שלה הוא החיים, חיים של חיוניות, כוח ובריאות.
<strong>ברוך הבא.</strong>

לתוכנית ה"כושר בבית" שלפניך יש <strong>הישגים יוצאי דופן</strong>: אנחנו רצים חצאי מרתונים עם תיקי גב כבדים, מתרגלים קרבות אימון מפרכים וברקע, חלק מהוותיקים העובדים על התוכנית הם פיזיותרפיסטים, רופאים ומומחי כושר. כאמור, רקע מקצועי וטכני מתאים והישגים, אבל לא זו הסיבה העיקרית שהופכת את תוכנית האימון לייחודית.
<strong>תוכנית הכושר של אקבן ייחודית בגלל שאנחנו אנשים רגילים</strong>, אנשים ממוצעים כמוך שלמדו כיצד להיות בכושר שיא לאורך עשרות שנים. איננו מתכוננים לתחרות, לא משתמשים בתוספים ומקבלים את ציר הזמן מאומנות הלחימה שלנו, בודו נינג'יטסו – אנחנו מתאמנים כל החיים.

תוכנית האימונים של אקבן יחודית מפני שקבוצה גדולה של וותיקים מתאמנת יותר מעשרים שנה בעזרתה. זו תוכנית כושר שבנינו במיוחד כדי <strong>להיות בכושר לאורך שנים</strong>, ברמת הגבוהה ביותר. תוכנית האימון הגופני שבנינו כוללת תרגילי כוח, ריצות, גמישות ואף תרגילי יוגה. נערים המתגייסים ליחידות מובחרות משתמשים בסרגלי המאמצים של תוכנית הכושר כדי לבצע <a href="https://www.akban.org/nazuz/"><strong>הכנה לצה"ל שתפורה ליחידות עילית</strong></a> וגם מקטינה את אחוזי פציעות המאמץ.

בדקנו את עצמנו, תיקנו טעויות ושיפרנו את הטבלאות במשך שנים ואנו מציעים גם לך תוכנית כושר הדרגתית ומותאמת גיל.

תוכנית הכושר הגופני של אקבן היא תוכנית האימונים האיטית והמתונה ביותר ו<strong>אנחנו משפרים אותה כבר יותר מעשרים שנה</strong>.

האימונים באומנויות לחימה <a href="http://www.akban.org/hebrew/about/">באקבן</a> לא תמיד פשוטים, לפעמים הם קשים מאוד, אבל אנחנו אנשים רגילים, לא ספורטאים אולימפיים. היינו חייבים ללמוד כיצד להגיע לכושר שיא בבית ולשמור עליו שנים רבות. לא התחלנו כמומחים לכושר; אומנות הלחימה שלנו הפכה אותנו לכאלה. <strong>יכולת גופנית גבוהה היא גם הבונוס של אימוני הלחימה והכושר וגם מעטפת הבטיחות שלנו</strong>.

ההתקדמות האיטית כשמתחילים את תוכנית הכושר היא הכרחית. בדרך ליכולת גבוהה אנחנו לא מרשים לעצמנו פציעה באימונים.

<strong>עבור בדיקה גופנית כללית אצל רופא</strong>, בקש ממדריך מוסמך לכך התאמה אישית של תוכנית הכושר <a href="guidelines.php">והתחל היום</a>. הרשם ל<a title="קבוצת ריצה" href="ritza.co.il">קבוצת ריצה</a>. זה קל יותר ממה שחושבים, עובדה, אפילו אנחנו הצלחנו.
<ul>
 	<li style="text-align: justify;"><a href="http://www.akban.org/hebrew/fitness/guidelines.php">עקרונות האימון והכושר באקבן</a>: התחל כאן, השתמש בטיפים שלנו כדי לפתח הרגלי אימונים וכושר גבוה לחיים. התחל להתאמן באופן בטוח, ללא כאבים.</li>
 	<li style="text-align: justify;"><a href="http://www.akban.org/hebrew/fitness/himum.php">החימום</a>: ראה תמונות ווידאו של תרגילי הכוח והגמישות שאנו עושים.</li>
 	<li style="text-align: justify;"><a href="http://www.akban.org/hebrew/fitness/strength-25-younger.php">אימון כוח - סרגל מאמצים מתחת לגיל 2</a>5: השתמש בטבלה ההדרגתית שלנו כדי לשמור על כוח ללא משקולות.</li>
 	<li style="text-align: justify;"><a href="http://www.akban.org/hebrew/fitness/strength-25-older.php">אימון כוח - סרגל מאמצים מעל גיל 2</a>5: השתמש בטבלה זו אם אתה מעל גיל 25, אל תדאג, יש הרבה שמתחילים גם בגילאים מאוחרים.</li>
 	<li style="text-align: justify;"><a href="http://www.akban.org/hebrew/fitness/running-beginners.php">טבלת ריצה וכושר אירובי למתחילים מתחת לגיל 3</a>0: השתמש בטבלה זו כדי להתחיל לרוץ ולהכנס לכושר אירובי. רק דקות ספורות בהתחלה יביאו אותך, בקלות, ל-20 קילומטר כשתסיים את הטבלה המתקדמת.</li>
 	<li style="text-align: justify;"><a href="http://www.akban.org/hebrew/fitness/running-beginners-age-30.php">טבלת ריצה וכושר אירובי למתחילים אחרי גיל 3</a>0: השתמש בטבלה זו אם אתה מתחיל לרוץ ולהכנס לכושר אירובי אחרי גיל 30. ההתקדמות איטית יותר, אבל ללא פציעות.</li>
 	<li style="text-align: justify;"><a href="http://www.akban.org/hebrew/fitness/running-medium.php">טבלת הריצה והכושר למתקדמים שלב 1</a>: השתמש בטבלת ריצה וכושר זו אם סיימת את הדרישות בטבלה למתחילים. בטבלה זו תתחיל להכיר ריצות מהירות יותר ותתכונן לריצה עם משקל.</li>
 	<li style="text-align: justify;"><a href="http://www.akban.org/hebrew/fitness/running-advanced.php">טבלת ריצה וכושר רצחני למתקדמים שלב 2</a>: הכר את טבלת הריצה והכושר של הוותיקים באקבן. ריצה מהירה, כושר יוצא דופן, ריצה עם משקל. וכמובן, רק לאחר סיום שתי הטבלאות הקודמות.</li>
 	<li style="text-align: justify;"><a href="http://www.akban.org/hebrew/fitness/marathon-training-table.php">טבלת ריצה וכושר אירובי - איך להתכונן למרתון ראשון</a>: ריצת המרתון הראשונה מחייבת הכנה הדרגתית ומתאימה. בצע טבלה זו לאחר סיום טבלת ריצה למתקדמים שלב 2.</li>
 	<li style="text-align: justify;"><a href="http://www.akban.org/hebrew/fitness/ultra-marathon-training-table.php">טבלת ריצה - איך להתכונן לאולטרה מרתון של 70 קילומטר?</a>
ריצת האולטרה מרתון מחייבת כישורי ריצה בשטח והתנסות של לפחות שתי ריצות מרתון. בצע טבלה זו רק לאחר סיום טבלת הריצה למתקדמים שלב 2 ולאחר שסיימת שתי ריצות מרתון מלאות.</li>
</ul>