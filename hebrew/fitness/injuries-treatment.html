<header><h1 data-permalink="hebrew/fitness/injuries-treatment.php">טיפול בכאבים לאחר פעילות גופנית</h1></header>
<a style="color: rgb(153, 153, 153);" href="http://www.akban.org/hebrew/instructor/yossi">מאת יוסי שריף - פיזיותרפיסט BPT</a>


אזהרה!<p>תוכנית זו ניתנת כשרות ללא תמורה, אולי בגלל זה יש אפשרות שתשכחו מספר דברים. הכי חשוב: אם אתם סובלים מבעיה אורטופדית <b>גשו לרופא אורטופד להיבדק</b>, רופאים טובים יודעים יותר ואנו סומכים עליהם. בכתבה זו אנו עוסקים בעיקר במניעה של בעיות אורטופדיות. הודיעו למדריך על כל בעיה אורטופדית.
</p>
<p>גם אם קראתם את ההזהרה הרשומה למעלה, ואת המאמר על מניעה של בעיות אורטופדיות עדיין זה המקום להזכיר שבבעיות רפואיות יש לתת לרופאים לאבחן ולטפל.</p>
<p>
המאמר הזה עוסק בכל אותן בעיות שוליות והתחלתיות שבהן אין כאב חזק, אין הפרעה רצינית לתפקוד ואין מעורבות של מבנה רגיש במיוחד כמו צוואר או גב. אם יש לכם ספק ספרו על הבעיה למדריך ולכו להיבדק אצל רופא מתאים. יש הרבה סוגים של רופאים ורופא משפחה מתאים פחות מרופא אורטופד לטיפול בכאבי ברכיים למשל.  גם בקרב אותה התמחות רפואית יש גישות שונות לכאבים והגבלות. יש רופאים המעדיפים מנוחה גמורה והימנעות גורפת מפעילות ספורטיבית. פיתרון קל מאוד להמלצה שמתאים לפעמים,  לא תמיד הוא הפתרון העדיף. 
</p>

<p>

עם השנים אספנו שמות של מספר רופאים שהצטיינו באנושיות ובהבנה שלהם, רופאים שמבינים מה החשיבות של פעילות גופנית ואינם ממהרים לנתח. המדריך שלך בוודאי יוכל להפנות אותך לרופאים אלו למרות שבוודאי יש רבים נוספים.   
</p>
<b>R.I.C.E — Rest. Ice. Compression. Elevation</span></b>
				<p>
אם נפגעת, אחד הדברים המומלצים בו זמנית עם פניה למדריך <b>ולטיפול רפואי</b> הוא פרוטוקול R.I.C.E
				</p>
				<ol type="1">

					<li>דבר ראשון מנוחה, לא להזיז את האיבר או המפרק הכואב והפגוע.</li>
					<li>אח"כ קירור מקום הפגיעה. קירור זה מרגיע תגובות דלקתיות באזור ושטפי דם. בדיעבד זה עוזר להאצת זמן ההחלמה.</li>
					<li>אם יש אפשרות, תחבושת אלסטית מעל מקום הפגיעה תגרום להפחת שטפי דם פנימיים והצטברות נוזלים. </li>
					<li>אם אפשר, הרמה של האבר הפגוע. כך זורם פחות דם לאזור, ויש שוב, הפחתה של שטפי דם ומניעת הצטברות נוזלים.</li>
				</ol>
				<p>
לאחר כמה ימים, (אם רופא מאשר!) התחלת פעילות הדרגתית כדי לעודד את זרימת הדם באזור ותיקון המבנים האנטומיים הפגועים.				
				</p>

				<p>

<b>צריך לזכור:</b> ההחלמה מפגיעה אורטופדית אינה דומה להחלמה משפעת. במחלות מסוימות לפעמים "קמים בבוקר ומרגישים כמו חדשים". בפגיעה אורטופדית השיפור הוא שונה. הכאב וההגבלה אינם נעלמים כעבור כמה ימים ואינם נעלמים בבת אחת. לעיתים לוקח לכאב ולהגבלה חודשים כדי להעלם לגמרי. קנה המידה צריך להיות גרף דמיוני, ארוך טווח, שתשרטטו בראש. אם השבוע המצב קצת יותר טוב משבוע שעבר, אתם על הדרך הנכונה להחלמה!
				</p>