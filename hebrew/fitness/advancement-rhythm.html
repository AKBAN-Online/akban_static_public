<header><h1 data-permalink="hebrew/fitness/advancement-rhythm.php">מדוע הקצב איטי בתוכנית הכושר והאימונים של אקבן?</h1></header>
<a style="color: rgb(153, 153, 153);" href="http://www.akban.org/hebrew/instructor/yossi">מאת יוסי שריף - פיזיותרפיסט BPT</a>    

</p><p>
צריך להרגיל לא רק את הגוף, גם את המחשבות צריך להרגיל למאמצים. לפי שני הכללים הראשונים של התוכנית: "<strong>בהדרגה ובהתמדה</strong>".
</p>
כך אנו חושבים: לאט יותר, חלש יותר, נעים יותר.
<p></p>
 
<p>
שיפור גופני, כושר ושימור של יכולת קורים רק אם יש הכבדה, עומס מסוים, קשיים. אלא שחשוב שהמאמץ יהיה גם הדרגתי וגם נכון. מאמץ הדרגתי הוא מחיר טוב אם התמורה היא בריאות וכוח. להתאמץ נכון, זו חוכמה לא קטנה, אם קראת עד לכאן אתה מבין כבר יותר.
</p>
 
<p>
הדרגה פרושה סרגל מאמצים איטי. ההתקדמות האיטית הכרחית בגלל הזמן הארוך שלוקח למערכות האורטופדיות להסתגל. כמעט תמיד ישנה תחושה שסרגל המאמצים והכושר של אקבן הוא הדרגתי מדי. שנים של בדיקה והתאמה מול מאות מתאמנים מדגישות ש<strong>התקדמות מהירה אינה מומלצת</strong>, פעמים רבות יש להאט אותה עוד יותר.
</p>

 
<p>
התחושה הגופנית המוטעית המובילה להתקדמות מהירה מדי נובעת מכך  שהלב והמערכת הקרדיו-וסקולארית מתחזקים בקצב מהיר הרבה יותר מהתחזקות המפרקים והרקמות המייצבות אותם. בניה וחיזוק של השרירים צריכים לקרות יחד עם חיזוק ושינוי של מבנים מפרקיים חזקים יותר (סחוסים, רצועות, גידים וקפסולות מפרקיות) ולא, יתחוללו תהליכים הרסניים במפרקים. או בפשטות: <strong>אם תתקדם מהר מדי הלב שלך יהיה בכושר, אבל הברכיים\ גב\ מרפקים\ כתפיים ישלמו מחיר גבוה.</strong>
</p>
 
<p>
גיל ההתחלה משנה את קצב ההתקדמות בתוכנית הכושר הגופני ולכן יש בתוכנית האימונים טבלאות שונות לגילאים שונים. בגיל צעיר הבניה וההתחזקות של הגוף בתגובה למאמץ, מהירים יותר ואפשר לקצר כל שלב בסרגל המאמצים. <strong>מעל גיל שלושים וכמובן בגילאים של מעל ארבעים, יש להאט את סרגלי המאמצים ולשהות בכל שבוע פעמיים</strong>.  
</p>
<p>
<a href="guidelines.php"> חזור וקרא - איך להתחיל להתאמן ולעשות כושר?</a>
</p>

<p>
<a href="how-to-start-training.php">המשך - איך מתאמנים ושומרים על כושר כל החיים?</a>