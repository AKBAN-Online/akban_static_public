<header><h1 data-permalink="hebrew/fitness/why-no-distances-or-speeds-in-program.php">מדוע אין מרחקים ומהירות ריצה בטבלאות של אקבן?</h1></header>
<a style="color: rgb(153, 153, 153);" href="http://www.akban.org/instructor/yossi">מאת יוסי שריף - פיזיותרפיסט BPT</a>

</p><p>
 <strong>אצניות ואצנים מתחילים אינם צריכים להתייחס למרחק או למהירות אלא לעצימות המאמץ.</strong> התייחסות למהירות ותכנון אימונים בהקשר של מהירות מסוכנים מאוד בשנים הראשונות של אימוני הריצה.
זו הסכנה אם שמים לב רק להישגים: סכנה של המשך פעילות עם שרירים עייפים, שרירים שאינם עושים את העבודה המורכבת של ייצוב, עבודה סינרגטית ושיכוך זעזועים.</p>

 <p>
<strong>אל תנסה לקבוע את עצימות הריצה או את ההתקדמות לפי המהירות</strong> (כפונקציה של המרחק שרצת או הזמן שלקח לך לרוץ את המרחק הזה). יש לקבוע את עצימות הריצה אך ורק לפי שתי הדרכים הרשומות כאן: מאמץ מורגש או מד דופק. הישגיות יכולה לשבש את הרגישות שאנו מנסים לפתח.
</p>