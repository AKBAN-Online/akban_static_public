<header><h1 data-permalink="hebrew/fitness/simple-sport-nutrition.php">תזונה לספורטאים – פשוט וטבעי זה טוב </h1></header>
<a style="color: rgb(153, 153, 153);" href="http://www.akban.org/hebrew/instructor/yossi">מאת יוסי שריף - פיזיותרפיסט BPT</a>

בתוכנית האימונים של אקבן נמנעים מתוספי אנרגיה, חטיפי אנרגיה, משקאות איזוטוניים ואבקות חלבון. טוב לומר שאנו כמעט ולא צורכים מוצרים של מזון מהונדס. כמעט משום שקשה להימנע לגמרי ולעיתים חטיף אנרגיה הוא אופציה טובה ומהירה יותר מלהישאר רעב. 

</p>
<p>
יש כמה סיבות להתנהגות לא אופנתית כזו, אבל הראשונה שבהן היא <a href="akban-eating-rules.php" title="עקרונות האכילה למתאמנים">חוק החמישה</a> : יש להימנע מלקנות מוצרים המכילים יותר מחמישה מרכיבים. מבט מהיר על אריזה של חטיף אנרגיה ממוצע מגלה עשרות מרכיבים שחלקם מוכרים וחלקם נשמעים כחומרים כימיים מעבדתיים. 
</p>
<p>
בתוכנית האימונים שלנו אנו, כבר עשרות שנים, שותים מים או מיצי פירות במקום משקאות מוכנים ואוכלים מזון רגיל – מזון שהורינו והסבים שלנו היו מזהים כמזון. 
</p>
<p>
תעשייה שלמה מקיפה תוספי תזונה ונתמכת במחקרים רבים. מחקרים אלו ממונים לעיתים על ידי אותן חברות תעשייתיות המייצרות את תוספי התזונה. המסקנות וההטבות הנובעות מצריכה של תוספי תזונה רבים אינן החלטיות ולעיתים מזומנות הופכות את סוג התוסף לאופנתי. אופנה אינה תמיד שלילית אלא שאותנו מעניינות השפעות לטווח ארוך, סה"כ אנו משפרים את תוכנית האימונים שלנו יותר מעשרים שנה, ולכן אם אין עדיין מחקרים הבודקים את ההשפעה של תוסף מזון מהונדס אנחנו בדרך כלל נאמר: לא תודה. 
</p>
<p>
אז נכון לעכשיו, עד שלא ניתקל במחקרים רבים ובלתי תלויים שמסקנתם הפוכה, תוכנית האימונים היא בעד אוכל רגיל, פשוט, טבעי, בריא וזול. 
</p>
<h3>

כמה מזון צורך ספורטאי והאם חייבים תוספים וחלבונים?
</h3>
<p>
גוף של ספורטאי השוקל 70 קילו צריך בין 15 גרם חלבון ל30 גרם חלבון, ליום. תוכניות מסוימות טוענות שצריך כמעט כפול ויותר חלבון. אין בעיה, אם נסתכל על תכולת החלבון במזונות נראה שקל מאוד לקבל את כמויות החלבון הדרושות מסוגי אוכל רגילים. בביצה יש 6 גרם חלבון, וב112 גרם טונה יש 25 גרם חלבון. לספורטאי רגיל שאינו מנסה להגדיל מסת שריר לצורך ראווה אין צורך בתוספים, מזון רגיל יכול לספק את כל צרכי החלבון והפחמימות ובנוסף לתת יסודות קורט חשובים: וויטמינים ומינרלים, הנמצאים במזון טבעי. 
</p>
<p>
אז בחלון הגליקמי, אותה תקופת זמן אחרי אימון שבה יש חשיבות גדולה להשלמת פחמימות וחלבונים, אפשר לאכול פיתה עם חומוס וביצה,כריך מלחם מלא עם פסטרמה תוצרת בית. ולהשאיר לזמני חרום את ה – Endoro 3x atomic protein enhancer. 
</p>
<ul>
 <li><a href="akban-eating-rules.php" title="עקרונות האכילה של אקבן ">עקרונות האכילה של אקבן </a>
 </li><li><a href="why-no-distances-or-speeds-in-program" title=" איך להוריד משקל?"> איך להוריד משקל?</a>
 </li><li><a href="carbohydrates.php" title="פחמימות">פחמימות</a>

 
</li></ul>

<p></p><p>