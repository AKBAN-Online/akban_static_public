<header><h1 data-permalink="hebrew/fitness/slow-advancement.php">קצב ההכנה הגופנית</h1></header>
<h2> <span class="mw-headline" id=".D7.A7.D7.A6.D7.91_.D7.94.D7.94.D7.9B.D7.A0.D7.94_.D7.94.D7.92.D7.95.D7.A4.D7.A0.D7.99.D7.AA">קצב ההכנה הגופנית</span></h2>
        <p class="starting-paragraph">צריך להרגיל את הגוף והמחשבות למאמצים. כאמור: "בהדרגה ובהתמדה". </p>
				<p>
שיפור גופני ושימור של יכולת קורים רק אם יש הכבדה, קשיים. מאמץ הוא התשלום, התמורה היא בריאות וכוח. להתאמץ נכון, זו חוכמה לא קטנה.
				</p>
				<p>
הדרגה פרושה סרגל מאמצים איטי. ההתקדמות האיטית הכרחית בגלל הזמן הארוך שלוקח למערכות האורטופדיות להסתגל. כמעט תמיד ישנה תחושה שסרגל המאמצים של אקבן הוא הדרגתי מדי. לקחים חוזרים מדגישים שהתקדמות מהירה אינה מומלצת, פעמים רבות יש להאט אותה עוד יותר. 
				</p>
				<p>
התחושה המוטעית של התקדמות מהירה נובעת מכך שהשרירים והמערכת הקרדיו- וסקולארית מתחזקים בקצב מהיר הרבה יותר מהתחזקות המפרקים והרקמות המייצבות אותם. בניה וחיזוק של השרירים צריכים לקרות יחד עם חיזוק ושינוי של מבנים מפרקיים חזקים יותר (סחוסים, רצועות, גידים וקפסולות מפרקיות) ולא, יתחוללו תהליכים הרסניים במפרקים. 
				</p>
				<p>
גיל ההתחלה משנה את קצב ההתקדמות, בגיל צעיר הבניה וההתחזקות של הגוף בתגובה למאמץ, מהירים יותר ואפשר לקצר כל שלב בסרגל המאמצים. מעל גיל שלושים וכמובן בגילאים של מעל ארבעים, יש להאט את סרגלי המאמצים ולשהות בכל שבוע פעמיים.				
				</p>
				<h3> <span class="mw-headline" id=".D7.9E.D7.A8.D7.9B.D7.99.D7.91.D7.99.D7.9D_.D7.A9.D7.9C_.D7.94.D7.9B.D7.A0.D7.94_.D7.92.D7.95.D7.A4.D7.A0.D7.99.D7.AA">מרכיבים של הכנה גופנית</span></h3>
				<p>הכנה הגופנית יוצרת שינויים ומשפרת מרכיבים של תנועה ויכולת: </p>
				<ol type="1">
					<li> כוח שרירי לסוגיו (מתמשך, מתפרץ, איזומטרי, איזוטוני וכיו"ב) </li>
					<li>טווח תנועה של מפרקים או במילים אחרות, גמישות</li>
					<li> תפוקה כוללת של מערכת הלב, הריאות ומחזור הדם</li>
					<li>אם אתה עשיר אכול אוכל אורגאני, אם אתה לא כל כך עשיר אכול מפעם לפעם אוכל אורגאני (פירות ירקות ומוצרי בשר שגדלו ללא חומרי הדברה, אנטיביוטיקה, מזרזי גדילה או הנדסה גנטית). זה בטוח יותר.</li>
					<li>שינוים במרכיבים ביוכימיים ברמת התא (עיבוי סיבי שריר, הוספת קולגן לרצועות, בנייה של גופים נוספים מייצרי אנרגיה בתא – מיטוכונדריות, ושינויים הורמונאליים – הפרשת אינסולין למשל). אימון מחזק את השרירים, יוצר גמישות גדולה יותר ומשנה חלקים חשובים בביוכימיה של התאים והגוף.</li>
					<li>בנוסף כוללת ההכנה הגופנית גם מרכיב החשוב לנו מאוד:<br />הביצוע עצמו, המיומנות התנועתית, תבנית התנועה ההולכת ומשתפרת.</li>
				</ol>
<p><br />