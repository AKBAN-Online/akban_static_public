<header><h1 data-permalink="hebrew/fitness/why-run.php">מדוע חשוב לרוץ כדי להיות בכושר?</h1></header>
<a style="color: rgb(153, 153, 153);" href="http://www.akban.org/instructor/yossi">מאת יוסי שריף - פיזיותרפיסט BPT</a> 


</p><ol>
 <li><strong>רגליים חזקות</strong> –  שרירים ועצמות גפיים חזקות הם הבסיס לתנועה ולאומנות לחימה. ריצה מחזקת במיוחד את פלג הגוף התחתון אבל לא רק, גם את שיווי המשקל והיציבה הנכונה של חלק הגוף העליון. החיזוק ההכרחי של חלק הגוף העליון בריצות מהירות, הפעולה הסינרגטית של קבוצות שרירים רבות ובעיקר פיתוח הצעד הרגיש של אומנות הלחימה שלנו. כל אלה הן פעילויות המבוססות על רגליים חזקות ותנועה נכונה.
</li>
<li>
 <strong>חילוף חומרים וירידה במשקל</strong> –  ריצה מפעילה את קבוצות השרירים הגדולות בגוף ולכן תורמת למטבוליזם וחילוף חומרים מוגבר יותר. מטבוליזם מוגבר שווה להוצאת יותר קלוריות, גם במנוחה, דבר העוזר לוויסות המשקל. (ריצה ללא שינוי בכמויות האוכל לא תביא לירידה במשקל, שריר שוקל יותר משומן ולכן אחוזי השומן ירדו ונפח השריר יעלה.)
</li>
<li>
<strong>שליטה ברמת המאמץ</strong> – בריצה  יש אפשרות טובה לשלוט על רמת המאמץ בלי לדאוג לביצוע טכני מסובך (כמו באימון איגרוף על שק). בתחילה עובדים לפי ההמלצות בטבלת הריצה למתחילים (תשומת לב לנשימה וליכולת לדבר בריצה). כשהמחויבות והרצון להישגים עולים, אפשר להשתמש במד דופק כדי לדעת בדיוק מה מידת המאמץ והאם להגביר או להקטין את מהירות הריצה.
</li>

<li>
<strong>טבע</strong> –  טוב לאדם להיות בטבע, זה מעלה, כך אנו מרגישים, את רמת השמחה והבריאות. אפשר להתחיל לרוץ במכון על טרד מיל, וזה בסדר להמשיך לרוץ כך אם אין ברירה, אבל בסופה של ההכנה כדאי לרוץ בחוץ ועדיף בפארק, בטבע, או על חוף הים (על חול קשה ומאוזן בלבד). ריצה בחוץ מנשימה אותנו באוויר שונה, ונותנת לנו ליהנות מהטבע.
</li>
<li>
<strong>לבד או יחד, תמיד אפשר לרוץ</strong> – אפשר לרוץ עם שותף או בקבוצה ואפשר לרוץ לבד.
</li>
<li>
<strong>ספורט לעניים, אנחנו מתים על זה</strong> – לא צריכים להשקיע בציוד מיוחד (נעליים וזהו) ולא חייבים להירשם למכון או לשלם כסף. ריצה היא הפעילות הגופנית של אפריקאים דלפונים, מלכים וכמובן – לוחמים.
</li>
<li>
<strong>בריאות –  גופנית ונפשית</strong>. בגלל שהפעילות נעשית בעמידה, כנגד כוח המשיכה, יש לריצה השפעות טובות על מאפייני בריאות כמו זרימת הדם בגפיים, לחץ דם כללי וצפיפות העצם. ריצה מפחיתה מתחים על ידי שינויים ביוכימיים רבים המתרחשים במערכת העצבים המרכזית.

</li> 
<li>
<strong>ילדים רצים</strong> –  הריצה היא אחד המאפיינים של השקפת חיים מלאת כוח, חיים ושמחה. התייחסות כזו לחיים מאפיינת את הילדים. אנו אומרים: "<strong>רוץ כמו ילד, תתכונן לזה כמו מקצוען</strong>".  
</li>
<li>
<strong>אימון עצמאי</strong> –  ריצה אינה תלויה במכשירים, במכון או קבוצה. איזון נכון של אימוני ריצה ואימוני סיבולת אחרים יסייע לנו לשמור על גרעין עצמאי ומוכן תמיד של כושר וכוח רגליים.
</li>
<li> 
<strong>כשאין אפשרות לרוץ</strong>, אם קיימת בעיה קלינית בגפיים, קרע במיניסקוס למשל, רצוי לקיים שיגרה של אימוני סיבולת לב ריאה בעזרת שחייה או פעילות אחרת המעמיסה פחות על הגפיים. כאשר נסיים לאסוף נתונים של אנשי אקבן המשתמשים בשחייה כאימון אירובי עיקרי נפרסם גם את טבלאות שחייה.
</li>

</ol>
<p>
<a href="http://www.akban.org/hebrew/fitness/appetite.php">חזור וקרא - מה לעשות כשאין חשק להתאמן?</a>
</p>

<p>
<a href="http://www.akban.org/hebrew/fitness/run-types.php">המשך וקרא - סוגים של אימוני ריצה מהירה?</a>