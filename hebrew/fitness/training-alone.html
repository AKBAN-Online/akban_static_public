<header><h1 data-permalink="hebrew/fitness/training-alone.php">איך להתאמן לבד ולפתח כוח רצון? גרעין אימונים עצמאי</h1></header>
<a style="color: #999999;" href="http://www.akban.org/instructor/yossi">מאת יוסי שריף - פיזיותרפיסט BPT</a>
<h1>משמעת היא חופש</h1>
כל מתאמנת ומתאמן חייבים גרעין אימונים עצמאי. בשם הזה אנו מכנים את היכולת וההרגל להתאמן לבד, ללא נוכחות מדריך או קבוצה. אימון עצמי בונה את הכושר והכוח של הגוף ומאפשר להתמודד בקבוצה עם בעיות טכניות ללא צורך להתעסק עם תחזוקה של הגוף.

ישנם אימוני כושר וכוח רבים שאינם מצריכים תיקון יומי ממדריך או היזון חוזר מעמית אימון. ריצה זו הדוגמה הקלאסית. <strong>לאחר תקופת ההכנה בפיקוח מדריך</strong> יכול מתאמן לרוץ בעצמו.

אימון גופני עצמאי ובניית כושר מזכירים למתאמן את העובדה שאומנות התנועה והלחימה שלנו אינה צבאית, היא אינה מגדלת חיילים הצריכים לציית לפקודות. ההיפך — אדם חופשי אינו צריך לציית לפקודות, הוא אדם אינדיבידואלי שבמיקרים מסוימים מציית לאחרים מתוך בחירה. אינדיבידואליות נבנית מתוך עשייה עצמאית וחשיבה פרטית.

אימון עצמאי הוא חוסר תלות. חשוב, כאשר יש ימים שבהם לא נוח להתאמן ולעשות כושר בקבוצה. בזמן כזה גרעין האימונים העצמאי הוא בדיוק כשמו, גרעין, והוא מאפשר לקיים רמת מוכנות גופנית, כוח וכושר שבבוא הזמן הופכים את החזרה לאימונים בקבוצות לחזרה קלה.

אימון עצמאי מחדד יכולות טכניות רבות והוא הבסיס שעליו נבנתה הטכניקה הטובה של אומני לחימה רבים. הרגל אימונים קטן צומח עם השנים ונותן פירות רבים: הוא הבסיס לבריאות, כושר וכוח וכמובן לאומנות טובה יותר.

<a href="how-to-start-training.php">חזור וקרא - איך עושים כושר ומתאמנים כל החיים?</a>

<a href="seed-of-habbit.php"> המשך - ההרגל הקטן הוא הבסיס של האימון ושל הכושר המעולה</a>