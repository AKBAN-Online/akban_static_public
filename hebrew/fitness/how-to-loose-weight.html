<header><h1 data-permalink="hebrew/fitness/how-to-loose-weight.php">איך להוריד משקל? </h1></header>
<a style="color: rgb(153, 153, 153);" href="http://www.akban.org/hebrew/instructor/yossi">מאת יוסי שריף - פיזיותרפיסט BPT</a>


<p>אכילה נכונה (דיאטה) חייבת להיות מלווה בפעילות גופנית מתאימה. מחקרים רבים מדגימים את העובדה שאם תורידו משקל בעזרת דיאטה בלבד, ללא פעילות, יהיה לכם קשה מאוד לשמור על המשקל החדש ותסבלו ממגוון בעיות, גם בעיות בריאות.

</p>
<p>בהכנה הגופנית של אקבן הנוסחה פשוטה: <strong>דיאטה + פעילות גופנית מתאימה</strong>.


</p>
<p>כדי להוריד במשקל צריך ליצור גרעון קלורי. כלומר, <strong>כמות הקלוריות שאנו מוציאים בפעילות ובמנוחה צריכה להיות גבוהה יותר מכמות הקלוריות שאנו צורכים</strong>. הגוף שלנו הופך כל עודף קלורי לתאי שומן. אם ניצור מחסור קלורי, הגוף יתחיל להשתמש בחומרים הנמצאים בו (אנו מעדיפים שהוא ישתמש בתאי שומן) כדי לאפשר לנו לחיות.

</p>
<p> <strong>בדיאטה ללא פעילות גופנית, יורד קצב חילוף החומרים בגוף</strong>. ירידת קצב חילוף החומרים אינה רצויה לנו. לדוגמה, אישה שביום רגיל מוציאה כ 2000 קלוריות בפעילות רגילה פותחת בדיאטה ללא פעילות גופנית. בהדרגה יורד קצב חילוף החומרים בגופה, אחרי זמן מה (ימים או שבועות), היא מתחילה להוציא רק 1700 קלוריות ביום רגיל ואז 1500 וכך הלאה. הגוף שמזהה ירידה בצריכה מוריד גם את קצב התהליכים. והתוצאה: אם פעם הייתה אותה אישה מסוגלת לאכול 2000 קלוריות ביום בלי להוסיף רקמת שומן, היום מספיקות לכך רק 1500 קלוריות. אפשר לזהות את אלו שנמצאים בדיאטות אומללות כאלו, תמיד קר להם. הן כמעט לא אוכלים ולמרות זאת נתקלים בקשיים בשמירה על המשקל. 

</p>
<p>ובדיאטה המשולבת בפעילות גופנית? כאן הסיפור שונה לגמרי. הגוף חייב להתמודד עם הפעילות הגופנית. הגוף מעלה את קצב חילוף החומרים הכללי, הגוף מוסיף רקמת שריר (שקצב חילוף החומרים שלה גבוה יותר) והמטבוליזם בתאים בודדים (אפילו כמות המיטוכונדריות) עולה. עכשיו נתקל הגוף בבעיה, למרות שאין ירידה דרסטית של צריכת הקלוריות, הגוף מבזבז יותר ממה שנצרך. הגוף חייב להשתמש במאגרי האנרגיה לטווח ארוך. הגוף שורף שומן כדי לקיים את רמת הפעילות.

</p>
<p>עם פעילות גופנית המצב שונה לגמרי. רמת המטבוליזם במנוחה, וכמובן במאמץ, עולה. אפשר לאכול יותר ולאבד רקמת שומן.

</p>
<p>אבל … לא תמיד איבוד המשקל נראה מיד על המאזניים. תוך כדי האימון הגופני, לאורך שבועות וחודשים, אנו בונים רקמת שריר. ושריר שוקל בערך פי 1.3 יותר משומן. לכן לפעמים באימון גופני מתאים אפשר להוסיף משקל. <strong>קנה המידה להצלחה הוא ירידת אחוז השומן בגוף ולא ירידה במשקל.</strong>

</p>
<p>עוד עובדה חשובה: <strong>אין הורדת משקל סלקטיבית באזורים נבחרים</strong>! אתם יכולים לעשות כפיפות בטן שנים, לא תקבלו ריבועים בבטן עד שלא ירדו כל אחוזי השומן בכל הגוף.

</p>
<p>בתוכנית האימונים של אקבן אנו משלבים אימון גופני מתמיד והדרגתי ואכילה מתאימה של מוצרי מזון טובים.

</p>