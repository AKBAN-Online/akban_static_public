<header><h1 data-permalink="/hebrew/blog/%d7%a0%d7%95%d7%a1%d7%a4%d7%95-%d7%98%d7%91%d7%9c%d7%90%d7%95%d7%aa-%d7%a8%d7%99%d7%a6%d7%94-%d7%9b%d7%95%d7%97-%d7%95%d7%9b%d7%95%d7%a9%d7%a8-%d7%91%d7%90%d7%a0%d7%92%d7%9c%d7%99%d7%aa" data-old-permalink="hebrew/article/201/" data-published="Tue Aug 14 2007 00:00:00 GMT+0300 (Israel Daylight Time)" data-timestamp="1187038800" data-tags="ג׳ורנאל אקבן, אקדמית אומנות לחימה נינג'יטסו;Web site;Author:Shimi Blat;בלוג;Fitness;בלוג אקבן, אקדמית אומנות לחימה נינג'יטסו">נוספו טבלאות ריצה, כוח וכושר באנגלית</h1></header>
תורגמו לאנגלית טבלאות ריצה למתחילים ומתקדמים וטבלאות כוח וכושר לבוגרים מעל גיל שלושים. הטבלאות באנגלית נמצאות באתר אקבן <a href="http://www.akban.org/index.php/article/200"> והודעה זו באנגלית</a> מרכזת את כולן באופן נוח. איזו מתנה מצוינת לשלוח לחבר או חברה בחו"ל. גם כושר גופני עילאי וגם בחינם...

זו הזדמנות מעולה לסקור שוב את טבלאות הכושר לאנשים רגילים, כמונו, סרגלי המאמצים של פרויקט אקבן.
1. <a href="http://www.akban.org/hebrew/fitness/strength-25-younger.php"> טבלת כוח</a> - טבלה זו מביאה את המתאמן הצעיר ממצב של אפס כושר ליכולת לבצע 55 שכיבות סמיכה, 150 כפיפות בטן וחמש עשרה עליות מתח תוך 14 שבועות.
2. <a href="http://www.akban.org/hebrew/fitness/strength-25-older.php"> טבלת כוח אחרי גיל 25</a> - טבלה זו מתחילה ממצב של כושר נמוך אצל מתאמן מבוגר ומגיעה לאותן תוצאות של סרגל המאמצים הבסיסי אבל הרבה יותר לאט. 55 שכיבות סמיכה, 30 ירידות לישיבת כריעה, 150 כפיפות בטן וחמש עשרה עליות מתח - כל זה תוך לא פחות מ-26 שבועות.
3. <a href="http://www.akban.org/hebrew/fitness/running-beginners.php"> ריצה – מתחילים עד גיל 25</a> - סרגל מאמצים זה מתאים לצעירים עם כושר נמוך, הוא מתחיל בחמש דקות ריצה, שלוש, ארבע פעמים בשבוע, ומסיים ברמת כושר סבירה: יכולת לרוץ 40 דקות. כל זה תוך 20 שבועות. איטי ויסודי.
4. <a href="http://www.akban.org/hebrew/fitness/running-beginners-age-30.php"> ריצה – מתחילים אחרי גיל 30</a> - סרגל המאמצים לריצה אחרי גיל שלושים הוא בין האיטיים ביותר שאנו מכירים. לאט, ללא פציעות ולאורך עשרות שנים - זה המוטו של ההכנה הגופנית של אקבן. מחמש דקות ריצה ועד לארבעים דקות ריצה. כל זה תוך 40 שבועות! פחות פציעות ואינטגרציה טובה יותר לתוך סגנון החיים המהיר שלנו.
5. <a href="http://www.akban.org/hebrew/fitness/running-medium.php"> ריצה –מתקדמים שלב 1</a> - סרגל מאמצים זה מכין את המתאמן לקראת ריצות מהירות וארוכות יותר. מתחילים מהיכולת לרוץ 40 דקות באופן קבוע ומתקדמים לריצה של 50 דקות אבל תוך כדי הכנסת ריצות מהירות למינן. עשרים שבועות ואתה בכושר טוב הרבה יותר.
6. <a href="http://www.akban.org/hebrew/fitness/running-advanced.php"> ריצה – מתקדמים שלב 2</a> - בעזרת טבלה זו מגיעים נשים וגברים רגילים כמונו, מתאמנים באקבן, לכושר שיא ושומרים עליו שנים רבות. באיטיות ובהדרגה יביא סרגל המאמצים המתקדם של אקבן את המתאמן ליכולת לרוץ 100 דקות בקלות וליכולת לרוץ עם משקל של 9 קילוגרם בתיק גב.
7. <a href="http://www.akban.org/hebrew/fitness/himum.php"> תרגילי הכוח בתמונות - החימום</a>

