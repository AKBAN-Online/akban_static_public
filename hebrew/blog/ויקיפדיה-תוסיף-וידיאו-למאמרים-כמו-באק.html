<header><h1 data-permalink="/hebrew/blog/%d7%95%d7%99%d7%a7%d7%99%d7%a4%d7%93%d7%99%d7%94-%d7%aa%d7%95%d7%a1%d7%99%d7%a3-%d7%95%d7%99%d7%93%d7%99%d7%90%d7%95-%d7%9c%d7%9e%d7%90%d7%9e%d7%a8%d7%99%d7%9d-%d7%9b%d7%9e%d7%95-%d7%91%d7%90%d7%a7" data-old-permalink="hebrew/article/510/%D7%95%D7%99%D7%A7%D7%99%D7%A4%D7%93%D7%99%D7%94-%D7%AA%D7%95%D7%A1%D7%99%D7%A3-%D7%95%D7%99%D7%93%D7%99%D7%90%D7%95-%D7%9C%D7%9E%D7%90%D7%9E%D7%A8%D7%99%D7%9D---%D7%9B%D7%9E%D7%95-%D7%91%D7%90%D7%A7%D7%91%D7%9F-%D7%95%D7%99%D7%A7%D7%99" data-published="Sat Jun 20 2009 00:00:00 GMT+0300 (Israel Daylight Time)" data-timestamp="1245445200" data-tags="ג׳ורנאל אקבן, אקדמית אומנות לחימה נינג'יטסו;Culture;Wiki;Author: Yossi Sheriff;Video;בלוג;בלוג אקבן, אקדמית אומנות לחימה נינג'יטסו">ויקיפדיה תוסיף וידיאו למאמרים - כמו באקבן ויקי</h1></header>
האנציקלופדיה העולמית של ויקיפדיה תכניס בקרוב יכולות עריכת ווידיאו למאמרים. בקרוב יהיה אפשר לייבא, לראות ולערוך סרטונים בויקיפדיה. אין ספק שזו מהפכה אמיתית, היכולת להשתמש בקהילה העצומה של ויקיפדיה כדי לתייג אינפורמציה בוידיאו תביא לעושר אדיר של ידע חדש. קהילת הויקיפדיה הענקית וצמרת העורכים האקסקלוסיבית שלצידה נתמכות באופן ישיר בעשרות מיליוני דולרים ובאופן עקיף על ידי גוגל, זו נקודת פתיחה מרשימה לאיסוף ידע בתחום שבו עדיין לא נעשתה עבודה קהילתית מסיבית, בתחום התיוג האקדמי של אינפורמציית ווידיאו. לויקיפדיה יתווסף כפתור Add Media, כפתור המקביל לכפתור " צור עמוד ווידאו" <a href="http://www.akban.org/wiki/index.php/%D7%93%D7%A3_%D7%A8%D7%90%D7%A9%D7%99"> באקבן ויקי</a>.

במאמר בעמוד זה, כתבתי על <a href="http://www.akban.org/hebrew/article/501"> הסיבות שהביאו אותנו להקמת אנציקלופדיה לאומנויות לחימה</a> בנוסף למאגר הידע הקיים בויקיפדיה. כתבתי: "בנוסף קיים חוסר יכולת של ויקיפדיה לטפל בזכויות יוצרים של מדיה מורכבת והיכולת שלנו לטפל בבעיה זו על ידי תיעוד, צילום והפקה עצמאיים." במילים פשוטות, כדי לא להיתקל בתביעות על הפרת זכויות יוצרים אנו באקבן הפקנו, ואנו עדיין מפיקים את כל הסרטונים בעצמנו. זו הסיבה שויקיפדיה ניגשת לפרויקט בזהירות ותאפשר בתחילה איסוף סרטים רק ממספר מקומות מוגבל. אני חושב שבמקום זה תיתקל ויקיפדיה בבעיות אמיתיות. מאגר הוידיאו הגדול הוא יוטיוב וגם שם בעיות של זכויות יוצרים עדיין לא מצאו להן מענה מקיף. במילים אחרות – תכני ווידיאו טובים ואינפורמטיביים יהיו תמיד קשים יותר להפקה ולכן יגררו איתם זכויות יוצרים מגבילות. תכני ווידאו בינוניים יהיו קלים יותר להפקה, ולכן יהיו צמודות אליהן זכויות יוצרים מאפשרות (CC) . אבל מי מעוניין בתכני וידיאו בינוניים?

אותו חלק מהפרויקט של אקבן שעוסק בהכנת הרקע לתיעוד אקדמי של אומנויות לחימה הסתייע, כבר לפני שנתיים ביכולות עריכת הוידיאו של קלטורה, יישום המאפשר עריכת ווידיאו בהתאם לדרישות האנציקלופדיה. קלטורה, שאנשי אקבן – ביפוגי נפגשו עם הצוות הטכני שלה, היא חברה ישראלית העומדת מאחורי המאמץ של ויקיפדיה העולמית לשלוב תכני ווידאו.

האם בשל הזמן לאיחוד התכנים שנמצאים באקבן – ויקי האנציקלופדיה לאומנויות לחימה, עם ויקיפדיה? כנראה שלא. תחום החקר של אומנויות הלחימה נמצא עדיין בתחילתו. מאמרים רבים שיש לכתוב, ערכים, גנאולוגיה של טכניקות ומחקרים היסטוריים אינם עונים לדרישות של ויקיפדיה שאינה כלי מחקרי אלא מאגר לתיעוד ידע קיים. ויקיפדיה לא תאפשר כתיבת ערך חדש או עריכת מחקר, אלו חורגים ממטרותיה. אצלנו באקבן אלו בדיוק המטרות. <a href="http://www.akban.org/hebrew/about/code.php"> בקוד האתי של אקבן</a> כתוב, בסעיף האחרון: "המטרה האקדמית...", זה בדיוק אותו חלק מהפרויקט שמתמקד בהרחבת החקר האקדמי של אומנויות לחימה ברוחב היריעה וביצירת דרכים חדשות לחקר הטכניקות.
<a href="http://beta.technologyreview.com/web/22900/page1/"> קישור למאמר באנגלית ב Technology review של MIT</a>
<a href="http://www.akban.org/hebrew/article/332/%D7%A7%D7%9C%D7%98%D7%95%D7%A8%D7%94,-%D7%99%D7%99%D7%A9%D7%95%D7%9D-%D7%94%D7%95%D7%99%D7%93%D7%99%D7%90%D7%95"> שנת 2008, תחילת שיתוף פעולה קלטורה - אקבן</a>