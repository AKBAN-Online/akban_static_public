<header><h1 data-permalink="/hebrew/blog/%d7%a9%d7%99%d7%a4%d7%95%d7%a8%d7%99%d7%9d-%d7%91%d7%90%d7%aa%d7%a8-%d7%90%d7%95%d7%9e%d7%a0%d7%95%d7%99%d7%95%d7%aa-%d7%94%d7%9c%d7%97%d7%99%d7%9e%d7%94-%d7%a9%d7%9c-%d7%90%d7%a7%d7%91%d7%9f" data-old-permalink="2012/03/25/%D7%A4%D7%95%D7%A1%D7%98%D7%A8_%D7%9C%D7%99%D7%9E%D7%95%D7%93%D7%99_%D7%97%D7%93%D7%A9" data-published="Sun Mar 25 2012 23:11:59 GMT+0200 (Israel Standard Time)" data-timestamp="1332709919" data-tags="ג׳ורנאל אקבן, אקדמית אומנות לחימה נינג'יטסו;Web site;בלוג;ירושלים;בלוג אקבן, אקדמית אומנות לחימה נינג'יטסו">פוסטר לימודי חדש, אתר סלולרי חדש, וכל זה מדוע?</h1></header>
בנוסף למעט מאמרים של טכניקות לחימה שהספקתי לכתוב ב<a title="אקבן ויקי" href="http://www.akban.org/hebwiki/%D7%90%D7%A0%D7%A6%D7%99%D7%A7%D7%9C%D7%95%D7%A4%D7%93%D7%99%D7%99%D7%AA_%D7%90%D7%95%D7%9E%D7%A0%D7%95%D7%99%D7%95%D7%AA_%D7%9C%D7%97%D7%99%D7%9E%D7%94" target="_blank">אקבן ויקי</a> עבדנו קית ואני בשבועות האחרונים על גרסה סלולארית תמציתית לאתר שלנו. יש שתי סיבות להשקעה כזו, האחת קשורה לכך שהאתר בשבילי הוא המשך ישיר של ה<a title="כבוד" href="http://www.akban.org/blog/article/278" target="_blank">כבוד</a> שאני נותן לדוג'ו, למקום הלימוד. כאשר אני למדתי אצל <a title="דורון נבון" href="http://www.akban.org/hebrew/about/doron-navon.php" target="_blank">דורון נבון</a> היו לי מחברות ורשימות שאותן חילקתי עם תלמידי לאחר שנים.

הדרך שבה אני מתעד את הידע שלי באתר נגישה הרבה יותר ממחברת פרטית וברורה יותר. החסרון שלה בעיני מספר מורים, מורים שאני מעריך מאוד אבל בנושא זה איני מסכים איתם, הוא החשיפה הפומבית של הידע. בעיני זה בעצם יתרון גדול. כאשר הידע והמסקנות נמצאים באופן גלוי אני לומד פעמיים, לומד מהנסיון להסביר ולתרגם הבנות גופניות למילים ולוידאו, ולומד מההערות והתיקונים שנותנים לי חלק מעשרות אלפי המתאמנים הצופים בחודש נתון בחומר של אקבן.

אני מוכן לשלם בטעות פומבית אם הידע שלי גדל.

ולעניין הפלטפורמה הלימודית באתר - נדמה לי שבעתיד הלא רחוק יהיה הסטנדרט מחשוב אישי: אייפדים וטלפונים מתקדמים. אני מכין את התשתית ללימוד נוסף באותה קפדנות ואיטיות שבה אני מדביק את המזרונים בדוג'ו.

אחד מהפרויקטים הראשונים הקשורים בפרויקט AdodB (מבוטא אה דו די בי) הוא פוסטר של הבריחים הבסיסיים בנינג'יטסו שצולם על ידי <a title="דניאל שריף בפייסבוק" href="https://www.facebook.com/profile.php?id=622608305">דניאל שריף</a>. כמו כל מידע באתר אני מפיץ אותו ללא תשלום כאשר התנאים היחידים לשימוש בו הוא שאין לשנות אותו ויש לתת קרדיט לאקבן, האקדמיה. על הפוסטר המיועד לתליה בדוג'ו (או בחדר אם ההורים מרשים) יש קודים המיועדים לסריקה במכשיר סלולארי ומובילים ישר למאמר על הבריח בצרוף וידאו המדגים כיצד מתבצעת הטכניקה. זהו רעיון של אריק ח. מדוג'ו ירושלים.

את הפוסטר ניתן להוריד ב<a title="פוסטר בריחי נינג'יטסו" href="http://www.flickr.com/photos/akban/6868101642/sizes/l/in/photostream/" target="_blank">קישור כאן</a> מתוך תשומת לב לתנאי זכויות היוצרים שלו
<h3>תמונה של בריח כתף אחד מתוך הפוסטר הגדול של כל הבריחים</h3>
<a title="פוסטר בריחים נינג'יטסו" href="http://www.flickr.com/photos/akban/6868101642/sizes/l/in/photostream/" target="_blank"><img src="http://farm7.staticflickr.com/6115/6868161632_20ac346dc2.jpg" alt="בריח כתף נינג'יטסו" /></a>