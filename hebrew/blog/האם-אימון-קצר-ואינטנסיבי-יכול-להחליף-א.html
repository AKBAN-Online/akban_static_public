<header><h1 data-permalink="/hebrew/blog/%d7%94%d7%90%d7%9d-%d7%90%d7%99%d7%9e%d7%95%d7%9f-%d7%a7%d7%a6%d7%a8-%d7%95%d7%90%d7%99%d7%a0%d7%98%d7%a0%d7%a1%d7%99%d7%91%d7%99-%d7%99%d7%9b%d7%95%d7%9c-%d7%9c%d7%94%d7%97%d7%9c%d7%99%d7%a3-%d7%90" data-old-permalink="hebrew/article/515/" data-published="Mon Jun 29 2009 00:00:00 GMT+0300 (Israel Daylight Time)" data-timestamp="1246222800" data-tags="ג׳ורנאל אקבן, אקדמית אומנות לחימה נינג'יטסו;Fitness - How to start;Diet;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">האם אימון קצר ואינטנסיבי יכול להחליף אימון מתון?</h1></header>
אימון אינטרוולים באינטנסיביות גבוהה (HIT) מוביל לשינויים מטבוליים שבדרך כלל מקושרים עם אימוני כושר וסיבולת ארוכים. במחקר שנערך באונ' מקמאסטר נבדקו ספורטאים שהתאמנו באימון אינטרוולים קצר ואינטנסיבי שש פעמים בשבועיים במשך חמש עשרה דקות כל פעם (600 קילו ג'אול). התוצאות הצביעו על שיפור ביכולות החמצון של השריר ובמספר המיטוכונדריות. אלו מתבטאים בשיפור בביצועי סיבולת ו<a href="http://www.akban.org/hebrew/fitness/"> כושר</a> המקבילים לשינויים המופיעים אצל ספורטאי סיבולת המתאמנים זמן רב.

לכאורה זה נשמע פשוט מעולה. אפשר לחשוב שאימון קצרצר (High Intensity training - HIT) יחסוך מאיתנו את השעות הרבות שצריך להקדיש לאימון גופני בשבוע וייתן את אותן תוצאות של אימון ארוך. קריאה מדוקדקת של המחקר מגלה לפחות שני פרטים חשובים. דבר ראשון מדובר במאמץ על, כדברי עורך המחקר: "זה צריך לכאוב". בנוסף, המחקר עצמו נמשך רק תקופת זמן של מספר שבועות.

אחת לכמה שבועות ולעיתים בתכיפות גדולה יותר אני מקבל לתיבת הדואל שלי מחקר חדשני הנוגע לאימון גופני וכושר. לרוב מחקרים כאלו מרחיבים את הידע של הקהילה המקצועית ומובילים לשיטות אימון ותזונה טובות יותר. אבל המחקר על אימון אינטרוולים אינטנסיבי נכנס אצלי לקטגוריה של מאמרים שעדיף שאיש לא יתאמן לפיהם. מחקרים המתייחסים להיבט צר של המתאמן הם לא רק מטופשים אלא מסוכנים. מחקרים שמתמקדים בהיבט מגניב של תזונה או שיטת אימון אופנתית יכולים להיות מנוהלים סטטיסטית היטב אבל להחמיץ את החשוב מכל – אדם, או אישה המתאמנים בספורט הם הרבה יותר מכמות המיטוכונדריות או זמני המרתון שלהם.

אנשים המתאמנים ורוצים להמשיך להתאמן שנים רבות ולא חודשים ספורים צריכים לבחור ב<a href="http://www.akban.org/hebrew/fitness/index.php"> תוכניות אימון</a> שנבדקו לאורך זמן מול קשת רחבה ככל האפשר של משתנים.

כנראה שתוצאות המחקר של אימון האינטרוולים הקצר תקפות, אלא שהניסיון שלנו כאן, באקבן, מדגים את ההיפך. אימון אינטנסיבי ללא הכנה ארוכה של חודשים יגרום לבעיות אורטופדיות שישביתו את המתאמן במהרה.

ההמלצות שלנו מנוגדות ונסמכות על תוכנית אימון שנבדקה עם מאות מתאמנים לאורך שנים. יש להתאמן בהדרגה ורק לאחר חודשים רבים של חיזוק מערכות התנועה (שלד, שרירים ורקמות חיבור) ניתן לבצע אימון אינטרוולים אינטנסיבי.

<a href="http://www.akban.org/hebrew/fitness/index.php"> תוכנית הכושר של אקבן</a>
<a href="http://well.blogs.nytimes.com/2009/06/24/can-you-get-fit-in-six-minutes-a-week/"> Link to the NYtimes article about HIT</a>
<a href="http://www.akban.org/hebrew/fitness/running-beginners.php"> ריצה למתחילים</a>
<a href="http://www.akban.org/hebrew/fitness/running-beginners-age-30.php"> מתחילים לרוץ מעל גיל 30</a>
<a href="http://www.akban.org/hebrew/fitness/running_after_injury.php"> טבלת ריצה לאחר פציעה</a>
<a href="http://www.akban.org/hebrew/fitness/running-advanced.php"> טבלת ריצה באינטנסיביות גבוהה באקבן</a>