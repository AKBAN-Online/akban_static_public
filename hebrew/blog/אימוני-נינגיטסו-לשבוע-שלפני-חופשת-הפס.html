<header><h1 data-permalink="/hebrew/blog/%d7%90%d7%99%d7%9e%d7%95%d7%a0%d7%99-%d7%a0%d7%99%d7%a0%d7%92%d7%99%d7%98%d7%a1%d7%95-%d7%9c%d7%a9%d7%91%d7%95%d7%a2-%d7%a9%d7%9c%d7%a4%d7%a0%d7%99-%d7%97%d7%95%d7%a4%d7%a9%d7%aa-%d7%94%d7%a4%d7%a1" data-old-permalink="hebrew/news/6-10.4.2017" data-published="Sat Apr 05 2014 18:09:27 GMT+0300 (Israel Daylight Time)" data-timestamp="1396710567" data-tags="ג׳ורנאל אקבן, אקדמית אומנות לחימה נינג'יטסו;News;Routine Ninjutsu training;Author: Yossi Sheriff;בלוג;נינג'יטסו;Ninjutsu;אומנויות לחימה;ירושלים;תל אביב;רמת השרון;בלוג אקבן, אקדמית אומנות לחימה נינג'יטסו">אימוני נינג'יטסו לשבוע שלפני חופשת הפסח, 6.4.2014-10.4.2014</h1></header>
האימונים השבוע מתקיימים כרגיל ומתמקדים במהירות, קצב ומִפְעָם (טמפו) בניהול <a href="http://www.akban.org/pyramid/real-fight-level.php" title="קרב אמת">קרב מתקדם</a>. כפי שנוכחנו, אין ללוחם אפשרות להטעות בשינוי קצב ללא שליטה בקצב. כמו שאמר לי פעם המורה שלי, <a href="http://www.akban.org/hebrew/about/doron-navon.php" title="דורון נבון">דורון נבון</a>: "שריף, תלמד לרקוד!". 

בעזרת רצפים 2 ו - 3 נמשיך לחקור שינויי קצב כפי שהם מתבטאים ב<a href="http://www.akban.org/hebwiki/%D7%A1%D7%99%D7%A0%D7%A7%D7%95%D7%A4%D7%94" title="סינקופה">סינקופות</a> של <a href="http://www.akban.org/hebwiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%99%D7%98%D7%AA_%D7%A7%D7%95%D7%A7%D7%99%D7%A9%D7%99%D7%A0%D7%93%D7%9F,_%D7%A7%D7%95%D7%A7%D7%99%D7%A9%D7%99%D7%9F_%D7%A8%D7%99%D7%95,_%D7%98%D7%9B%D7%A0%D7%99%D7%A7%D7%95%D7%AA_%D7%9C%D7%97%D7%99%D7%9E%D7%94" title="קאטות קוקישין ריו">קאטות קוקישין ריו</a> ובישום המעשי שלהן ב<a href="http://www.akban.org/pyramid/combat-exercise-rendori.php" title="רנדורי">קרבות אימון</a>. 
לאחר שבדקנו הטעיות תנועה ומבט של גיוקו ריו (<a href="http://www.akban.org/hebwiki/%D7%A7%D7%95_%D7%A0%D7%95_%D7%A7%D7%90%D7%98%D7%94_-_%D7%92%D7%99%D7%95%D7%A7%D7%95_%D7%A8%D7%99%D7%95_-_%D7%A0%D7%99%D7%A0%D7%92'%D7%99%D7%98%D7%A1%D7%95" title="קו נו קאטה">קו נו קאטה</a>) מתאפשר לנו לבדוק את המשמעות שינוי קצב. בעזרת טכנולוגית ההדרכה של רמי ל. אנו מתקדמים מקצב טבעי של מנוחה ונשימה אל קצבים מהירים בהרבה. 

מספר מונחים חשובים להבנה של הטעיה בקרב. מי שמפעיל הטעיה ב<a href="http://www.akban.org/pyramid/real-fight-level.php" title="קרב אמת">קרב</a> ומצליח איתה, שולט בקרב. קרב שהוא רק השוואת כוחות ומהירויות הוא קרב חסר. קרב שבו לאחד היריבים יש קשב ושליטה גופנית המאפשרים לו להפעיל הטעיה, הוא קרב שבו באה לביטוי גם המחשבה האסטרטגית והטקטית של הלוחם. קצב ההתקדמות, מהירות הטכניקה והטמפו של הרצפים הם אלמנט הטעיה מתקדם ומורכב. בעזרת <a href="http://www.akban.org/pyramid/" title="הפירמידה המתודית">הפירמידה המתודית</a> אנו מבצעים אנליזה של קרבות ומתבוננים בדרישות הקצב והמפעם (טמפו) של קרבות בסוגי נשק שונים. 

בשני סרטי הוידאו נמצאות דוגמאות משני הקצוות של שימוש במפעם וקצב. רוי ג'ונס ג'וניור הוא מתאגרף נפלא השולט קודם כל באבני הבניין של איגרוף, הוא בעל כושר מעולה, מכות אגרוף חזקות ומהירות והחשוב מכל עבודת רגליים יוצאת דופן שבה הוא משתמש כדי לקבוע בדיוק את המרחק ליריב. על הבסיס הזה, המשותף למאגרפים רבים ברמה עולמית, מוסיף ג'ונס שימוש יוצא דופן בקצב, מפעם וסינקופות כדי להטעות את יריבו. יש בוידאו זה עשרות טכניקות של שינוי מהירות של <a href="http://www.akban.org/hebwiki/%D7%98%D7%90%D7%99_%D7%A1%D7%91%D7%90%D7%A7%D7%99_-_%D7%AA%D7%A0%D7%95%D7%A2%D7%94,_%D7%AA%D7%A7%D7%99%D7%A4%D7%94_%D7%95%D7%94%D7%AA%D7%97%D7%9E%D7%A7%D7%95%D7%AA" title="סבאקי">סבאקי</a>, שינוי קצב מכות ושינוי מפעם. למתבונן של פעם ראשונה בולטת טכניקת סיבוב האגרוף שיותר משהיא מסבה את תשומת לב היריב ליד, היא תמצית שינוי הטמפו של הדרגה הראשונה. תזכורת קטנה - <a href="http://www.akban.org/blog/19.2.2014-pgiot" title="מכות ראש באומנויות לחימה">מכות לראש באיגרוף הן צרה רצינית</a>. 

בסרטון השני יש הדגמה טובה של טנשין שודן קטורי שינטו ריו שבעזרתה אפשר לא רק לראות אלא גם לשמוע את ה<a href="http://www.akban.org/hebwiki/%D7%A1%D7%99%D7%A0%D7%A7%D7%95%D7%A4%D7%94" title="סינקופה">סינקופה</a> המסיימת כל מקטע ומקטע. ב<a href="http://www.akban.org/hebwiki/%D7%A7%D7%90%D7%98%D7%94" title="קאטה">קאטה</a> הדדית של קטורי דחוסים תרגילים רבים המסודרים למקטעים, מקטעים המסיימים, כל אחד בנפרד, את הקרב. הקאטה היא חיבור של מספר רצפים בעלי סיבה טקטית זהה. בקאטות בוידאו אפשר לשמוע לא רק את הקצב הזהה ואת הסינקופה האופיינית לקאטות קוקישין אלא גם את תבנית הנשימה של <a href="http://www.akban.org/hebwiki/%D7%A7%D7%99%D7%90%D7%99%D7%99" title="קיאיי">קיאיי</a> קטורי. 

אזכיר שכל המאמץ הזה, שגורם לכמה חברים לכאבי ראש, הוא כדי שנוכל להבין את הקאטות שאותן נחקור בקולוקוויום השלישי השנה (<a href="https://www.facebook.com/events/1403289789939321" title="קולוקוויום 3">הנה קישור לקולוקוויום 3 בפייסבוק</a>). קולוקוויום 3 יתקיים אחרי החג, בתאריך 25.4.2014. בשעה 08:00 בדוג'ו תל אביב.
<h3>הודעה על האימונים בחג, עוד כשבועיים</h3>
בשבוע הבא (18.4.2014), בחול המועד פסח, יתקיים <a href="https://www.facebook.com/events/309802005840840" title="כלי נשק פסח 2014">סמינר כלי נשק</a> במקום האימונים הרגילים. אימון כלי הנשק אינו קשור לקולוקוויום ומתרחש בתאריך אחר. אנא שימו לב לתאריכים וסמנו אותם בבקשה. סמינר כלי הנשק פתוח לחברי אקבן, משתתפים מבתי ספר אחרים חייבים לתאם מקום בטלפון 052-5108747. 
<iframe width="450" height="253" src="//www.youtube.com/embed/KPU5qFJAJGg" frameborder="0" allowfullscreen></iframe>

<iframe width="450" height="338" src="//www.youtube.com/embed/JtYLLy3Tp50" frameborder="0" allowfullscreen></iframe>