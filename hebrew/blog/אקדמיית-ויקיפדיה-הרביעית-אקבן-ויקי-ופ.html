<header><h1 data-permalink="/hebrew/blog/%d7%90%d7%a7%d7%93%d7%9e%d7%99%d7%99%d7%aa-%d7%95%d7%99%d7%a7%d7%99%d7%a4%d7%93%d7%99%d7%94-%d7%94%d7%a8%d7%91%d7%99%d7%a2%d7%99%d7%aa-%d7%90%d7%a7%d7%91%d7%9f-%d7%95%d7%99%d7%a7%d7%99-%d7%95%d7%a4" data-old-permalink="/2012/6/11/%d7%90%d7%a7%d7%93%d7%9e%d7%99%d7%99%d7%aa-%d7%95%d7%99%d7%a7%d7%99%d7%a4%d7%93%d7%99%d7%94-%d7%94%d7%a8%d7%91%d7%99%d7%a2%d7%99%d7%aa-%d7%90%d7%a7%d7%91%d7%9f-%d7%95%d7%99%d7%a7%d7%99-%d7%95%d7%a4" data-published="Mon Jun 11 2012 11:02:22 GMT+0300 (Israel Daylight Time)" data-timestamp="1339401742" data-tags="ג׳ורנאל אקבן, אקדמית אומנות לחימה נינג'יטסו;Events;Culture;Wiki;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">אקדמיית ויקיפדיה הרביעית - אקבן ויקי ופלטפורמת ויקימדיה</h1></header>
אקבן ויקי, ה<a title="אנציקלופדיה לאומנות לחימה" href="http://www.akban.org/hebwiki/%D7%90%D7%A0%D7%A6%D7%99%D7%A7%D7%9C%D7%95%D7%A4%D7%93%D7%99%D7%99%D7%AA_%D7%90%D7%95%D7%9E%D7%A0%D7%95%D7%99%D7%95%D7%AA_%D7%9C%D7%97%D7%99%D7%9E%D7%94">אנציקלופדיה לאומנות לחימה</a> של אקבן בנויה על פלטפורמה של ויקימדיה. פלטפורמה זו מאפשרת לי לנהל אלפי ערכים באופן מסודר. את הסדר של המאמרים בעברית וב<a title="akban wiki" href="http://www.akban.org/wiki/index.php/Main_Page">אנגלית</a> מדגיש מבנה סמנטי שאותו אנו משיגים באמצעות תוסף סמנטי ומערכת קטגוריות בעלות משמעות.
לדוגמה קטגוריית ה<a title="טכניקות אומנות לחימה קוקישין ריו" href="http://www.akban.org/hebwiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%99%D7%98%D7%AA_%D7%A7%D7%95%D7%A7%D7%99%D7%A9%D7%99%D7%A0%D7%93%D7%9F,_%D7%A7%D7%95%D7%A7%D7%99%D7%A9%D7%99%D7%9F_%D7%A8%D7%99%D7%95,_%D7%98%D7%9B%D7%A0%D7%99%D7%A7%D7%95%D7%AA_%D7%9C%D7%97%D7%99%D7%9E%D7%94">טכניקות של קוקישין ריו</a> מציגה בצורה ברורה והיררכית את המאמרים - טכניקות לחימה הכלולים בה.

בכנס הויקיפדיה הרביעי בו השתתפו נציגים מאקבן דיבר ג'יי וולש (<a title="jay walsh" href="http://wikimediafoundation.org/wiki/User:JayWalsh">Jay Walsh</a>) מויקיפדיה העולמית.

<img title="Jay Walsh - Wikimedia convention Israel" src="http://i.imgur.com/ZIxjn.jpg" alt="Jay Walsh - Wikimedia convention Israel" width="480" height="361" />

הוא אמר: "The ideal encyclopedia should be radical - it should stop being safe" ציטוט של צ'רלס וון דורן. עניין זה, הרדיקליות של האנציקלופדיה מתנגש עם הפופולאריות הרבה של האתר, החמישי בעולם. אתר ידע זה, אנציקלופדיה בעצם מרכז כמות גדולה של תשומת לב. יש הבדלים עצומים בין הויקיפדיה לאקבן ויקי. קודם כל היקף הנושאים. אומנויות לחימה הן נושא נישה ונינג'יטסו הוא נישה קטנה יותר בתוך נושא הנישה של אומנויות לחימה. אחר כך מספר העורכים, יותר מ - 85,000 עורכים, 110 חברי מערכת המקבלים משכורת ומערכת מבוזרת של קבלת החלטות. מערכת קבלת ההחלטות והניהול מופרדת, לדבריו של וולש, ממערכת העריכה. דבר זה הוא חיוני כדי להמשיך ולהניע אנשים ועורכים שהם הכוח שמאחורי כמויות התוכן הנכתבות היום ב 285 שפות.

ויקיפדיה העצומה מזכירה מספר מאפיינים של אקבן ויקי המיניאטורית בהשוואה. אמנם יש לנו כמה אלפי ערכים אבל המסירות לדיווח נייטרלי, הנכונות לתעד תחומי ידע שונים והשקיפות, כפי שהיא מתבטאת בהיסטוריה של כל דף וערך, זהות. 

השיחה העמיקה לתוך המקום של אינטרסים מסחריים ומאמרים שאמורים להיות נייטרליים. מאחר ואיש אינו כותב כיום באקבן ויקי מלבדי, הרי שהסיכון של משוא פנים גדול אפילו עוד יותר. אני פוגש את הסיכון הזה בנסיון לדווח על מקומות לימוד אחרים ושיטות אחרות באופן מכובד ומכבד. יחד עם זאת אני מומחה בנינג'יטסו ואני משקיע מאמצים מיוחדים בתעוד אומנות לחימה זו. 

החומר על נינג'יטסו ואומנויות לחימה נמצא כיום בשתי צורות עיקריות, או דיוידי יקרים ביותר או לחילופין סרטים לא חוקיים שנגזרו מאותם די וידי וסתם חומרים לא מאורגנים. האם יכול להיות מצב שבו אינפורמציה, מידע מסודר ואיכותי, על <a href="http://www.akban.org/hebrew/" title="אומנות לחימה">אומנות לחימה</a> יהיה קיים באינטרנט, חופשי לכולם? 

אני מקווה שהאתר הזה והויקי שלו הוא סוג של התחלה בכיוון הזה. 

אני מצטט: "חלק את הידע שלך, היה גלוי, היה סבלני (נכון מאוד!), למד בעצמך והשתפר, חנך את הארגון שלך (יש לאן להתקדם בנקודה זו). 

"העניין העיקרי של עורך בויקיפדיה הוא לשפר את המאמר" אומר וולש, אני מסכים עם זה לחלוטין. 