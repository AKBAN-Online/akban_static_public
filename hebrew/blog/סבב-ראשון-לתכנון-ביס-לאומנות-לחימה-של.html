<header><h1 data-permalink="/hebrew/blog/%d7%a1%d7%91%d7%91-%d7%a8%d7%90%d7%a9%d7%95%d7%9f-%d7%9c%d7%aa%d7%9b%d7%a0%d7%95%d7%9f-%d7%91%d7%99%d7%a1-%d7%9c%d7%90%d7%95%d7%9e%d7%a0%d7%95%d7%aa-%d7%9c%d7%97%d7%99%d7%9e%d7%94-%d7%a9%d7%9c" data-old-permalink="hebrew/article/584/%D7%A1%D7%91%D7%91-%D7%A8%D7%90%D7%A9%D7%95%D7%9F-%D7%9C%D7%AA%D7%9B%D7%A0%D7%95%D7%9F-%D7%91%D7%99%D7%A1-%D7%9C%D7%90%D7%95%D7%9E%D7%A0%D7%95%D7%AA-%D7%9C%D7%97%D7%99%D7%9E%D7%94-%D7%A9%D7%9C-%D7%90%D7%A7%D7%91%D7%9F" data-published="Tue May 04 2010 00:00:00 GMT+0300 (Israel Daylight Time)" data-timestamp="1272920400" data-tags="ג׳ורנאל אקבן, אקדמית אומנות לחימה נינג'יטסו;Culture;Author:מוני ג.;בלוג;בלוג אקבן, אקדמית אומנות לחימה נינג'יטסו">סבב ראשון לתכנון בי&quot;ס לאומנות לחימה של אקבן</h1></header>
סטודנטים לעיצוב וארכיטקטורה בהנחיית האדריכלית מיכל דולב השמשוני ועמיתה האדריכל יחיעם קרוא, ביצעו היום סיעור מוחות והציגו סקיצות סבב ראשון למרכז אקבן - בי"הס לאומנויות הלחימה והתנועה.

על הרעיונות המעניינים של הסטודנטים הגיב <a href="http://www.akban.org/instructor/yossi"> יוסי שריף</a>, מייסד אקבן: "האומנות שלנו היא תמונה, הדוג'ו הוא המסגרת, המסגרת היא משנית לתמונה, אבל הכרחית. הדוג'ו צריך להיות נגיש לכל מי שעומד בדרישות הקבלה הגבוהות של בית הספר שלנו."

כיום נמצא הדוג'ו באיזור תל אביב ברחוב הירקון 294, ליד נמל תל אביב. הגישה הנוחה והאולם הענק אינם מחפים על הצורך של תלמידי אקבן להתאמן כל היום, בכל יום, דבר שלא ניתן לבצע באולם הנוכחי. אימון יומי מאיץ את קצב ההתקדמות והוא מחויב עוד יותר עקב פתיחתן של קבוצות חדשות באזור תל אביב והמרכז.

קבוצת סטודנטיות וסטודנטים מאחד המרכזים האקדמיים המובילים היום בישראל בתחום העיצוב האדריכלות מתכננים כבר מספר חודשים את המרכז החדש לאימון והסקיצות הראשונות הוגשו היום. איכלוס המרכז צפוי להתרחש בפתיחת שנת האימונים הבאה והוא תלוי במספר גורמים.
אקבן, שזכה להכרה ממלכתית כמרכז הכשרה למדריכים בנינג'יטסו, צריך לעשות צעדים נוספים כדי שידע הלחימה העצום שלנו ישמר. תהליך זה כרוך במאמץ רב של בוגרים המוכנים לעבוד והיום גם של סטודנטים שהגישו שרטוטים מצוינים למבנה הדוג'ו החדש.
זוהי תחנת ביניים חשובה.
<a href="http://www.facebook.com/photo.php?pid=202325&amp;id=109353412422470#!/album.php?aid=14917&amp;id=109353412422470"> קישור לאלבום התמונות בפייסבוק</a>