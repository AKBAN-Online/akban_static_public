<header><h1 data-permalink="/hebrew/blog/%d7%90%d7%a7%d7%93%d7%97-%d7%90%d7%a0%d7%9c%d7%99%d7%96%d7%94-%d7%a9%d7%9c-%d7%a8%d7%95%d7%91%d7%93-%d7%94%d7%a7%d7%a8%d7%91-%d7%91%d7%94%d7%99%d7%91%d7%98-%d7%90%d7%9c%d7%99%d7%9e%d7%95" data-old-permalink="hebrew/article/590/" data-published="Mon Jun 14 2010 00:00:00 GMT+0300 (Israel Daylight Time)" data-timestamp="1276462800" data-tags="ג׳ורנאל אקבן, אקדמית אומנות לחימה נינג'יטסו;Inside dojo;Security;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">אקדח – אנליזה של רובד הקרב בהיבט אלימות נמוכה</h1></header>
ביום שישי ה – 11.6.2010 התחלנו מחזור אימונים ראשון של ירי באקדח לפי התרגולות באקבן. סמינר אביב זה עמד תחת הדרישה ל<a href="http://www.akban.org/wiki/index.php/רמת_אלימות"> רמת אלימות</a> נמוכה אצל וותיקי אקבן הנושאים נשק חם אבל חפצים להתמודד בעימות בסגנון שברירת המחדל שלו אינה מערב פרוע.

כמה מילים על ההכרח ברמת אלימות סלקטיבית בעימות. רמת אלימות סלקטיבית היא מה שנקרא בעגה המשפטית "מידתיות". לטעמי לוחם מחויב לרמת אלימות סלקטיבית בעיקר בגלל רצון לשמור על אנושיות ואיכות חיים פנימית. לפני שנים קראנו לזה "התער של אקבן" וטרחנו להכניס אותו ב<a href="http://www.akban.org/hebrew/about/code.php"> קוד האתי</a> של הארגון.

<iframe width="450" height="259" src="http://www.youtube.com/embed/zUYkIS644mQ" frameborder="0" allowfullscreen></iframe>

פרספקטיבה בולטת נוספת למי שלא משתכנע ששימוש באלימות לא חיונית הוא בעל השלכות הרסניות לאיכות החיים הפנימית, היא ווידיאו. שקיפות הפעילות שלנו חייבת להיכנס כמשתנה קרב חשוב ביותר בשנים הבאות. כל פעולות העימות, חייבות להמדד ביעילות המיידית ואחר כך ביעילותן לאורך ציר זמן. יעילות מיידית המסכנת את היחיד או הרבים לאורך ציר זמן, במימד ההיסטורי או השיפוטי, היא יעילות חסרה. תעוד הפעולות שלנו בוידיאו הוא עובדה קיימת של החיים החברתיים ועובדה שצריכה להשפיע על תכנון תגובה אצל כוחות ביטחון, שיטור ולהבדיל, אצלנו, בשטח האימונים. מאמר מ-2007 <a href="http://www.akban.org/blog/article/220"> בג'ורנאל</a> של אקבן מנמק את הכיוון הזה. תגובת עימות סלקטיבית ורמת אלימות נמוכה הם הכרח אסטרטגי.

תגובת עימות סלקטיבית, מידתית, תגובה שהיא לעיתים תגובה חלשה, היא צורך שאינו רק אנושי – זהו צורך תועלתני. אבל, איך אומרים? אליה וקוץ בה, תגובת עימות סלקטיבית היא נחלתם של לוחמים מאומנים בלבד. "ככל שרמת האלימות עולה כך גם קטנה רמת המיומנות הנדרשת להפעיל אותה" – גורס פרדוקס האלימות של אקבן. ומכאן ברור המוטו שלנו, "אין קיצורי דרך". תגובה מידתית דורשת סילבוס טכני עצום וקור רוח, שניהם תוצאה של תרגול ונסיון מעשי.

כאשר פנה אלי <a href="http://www.akban.org/instructor/assaf"> אסף הוכמן</a>, מדריך לחימה וותיק באקבן, והציע שנתכנן סמינר אקדח חשבתי שזו הזדמנות לחדד לתלמידי מחדש שני דברים:
1. גזירת רובד המטרה בפירמידה המתודית מול תרחישים חדשים. כאן התרחיש עניין אותי במיוחד כי הוא מצריך נסיון ובגרות, אחת מדרישות התרחיש היא רמת אלימות נמוכה.
2. הדגמה של עקרון שנשכח אצל חלק מהתלמידים: כיצד תורמת מסורת עתיקה ליעילות? אילו מסקנות מרוויחים מניתוח רובד הקאטה בבודו נינג'יטסו? במאמר מוסגר אגיד שברור לכולנו שפלטפורמת התנועה של אומנות הלחימה בודו נינג'יטסו היא אוניברסלית, קל להתאים אליה כלי נשק וסגנונות לחימה, אבל אני חושש שלחלק מהוותיקים לא ברורה הסיבה המעשית לשמר את מסורת הלחימה שלנו. כך אני רואה וותיקים המתמקדים בספורט לחימה מפני שספורט כזה נדמה להם כמעשי יותר בקרב מ'איך לשוטט במדבר'.

אז איך מתבצעת עבודת התכנון של סמינר כזה? אם יש מתודה מסודרת מזקקים אותה. בגלל שלא מצאנו מתודה כזו, בגלל שלא מצאנו תו"ל מסודר של התנהלות ברמת אלימות נמוכה עם נשק היינו צריכים להתחיל ליצור ולסדר תו"ל כזה.

כהכנה למחזור האימונים באקדח ונשק ניהלנו איסוף מסודר של תרחישים מחמש עשרה השנים האחרונות שבהם נעשה או היה צורך שיעשה שימוש אלים פחות באקדח. התרחישים האלו הם מה שנקרא ב<a href="http://www.akban.org/pyramid/"> פירמידה המתודית</a> "רובד הקרב" או רובד המטרה. מרובד מטרה זה גזרנו את רובד קרב האימון. כדי להתכונן לרובד קרב האימון עיבדנו בשבילו תרגולות, רצפים של תנועות. תרגולות אלו אינן נהלים, אלו תרגולות גופניות הכוללות מספר תנועות ותגובות ברצף.

דחיפת היריב, קפיצה לאחור, שליפה, דריכת הנשק וזיהוי מטרה הם תרגולת כזו, אחת מיני רבות. ביפנית נקראת תרגולת כזו קאטה.
מתוך רובד התרגולות גזרנו את תנועות הבסיס המרכיבות את התרגולות. גזירת תנועות בסיס חשובה מאוד מפני שהמתודה מגיעה לבשלות רק אם מצליחים להפעיל תחקור גם על רמת הטכניקה הבסיסית, לא רק על יעילות התרגולת בקרב אימון ובקרב אמת. במקרה שלנו ניתן להתאמן על דריכת הנשק או קפיצה כתנועות בודדות וכך לשפר ולהתמקד בנקודות כשל של ביצוע התרגולת.

כל מה שתארתי למעלה נקרא "גזירה מרובד המטרה" והיזון חוזר לרובד המטרה מהרבדים הבסיסיים יותר. גזירת טכניקות ומערכי אימון מרובד המטרה הוא תהליך שעסקתי בו רבות בעבר, בשנים האחרונות אני מתמקד בצורת עבודה שונה עם הפירמידה. צורת עבודה זו נקראת <a href="http://www.akban.org/wiki/index.php/ניתוח_רקע_קאטה"> אנליזה של רובד הקאטה</a>. באומנות הלחימה שלנו קיימות תרגולות עתיקות רבות. קאטות אלו מכילות ידע רב. פענוח ההקשר הקרבי בו נוצרו התרגולות הוא תהליך הדומה לארכיאולוגיה ובדומה לארכיאולוגיה מלמד אותנו פענוח זה הרבה על ההווה.

העבודה הזו – שמירה וניתוח של ידע עתיק ויצירה של מתודות קרב חדשות ומודרניות – היא אחד הדברים שהייתי שמח אם היו יכולים להמשיך בצורה מסודרת. הסמינר הזה, ראשון בשורה של סמינרים מתקדמים ללחימה הדגים בברור את הנקודה השנייה שבגללה היה לי דחוף כל כך לבצע סמינר נשק באלימות נמוכה בטרם נשלם אכלוס המתודה בטכניקות: "כדי להתכונן לעתיד יש ללמוד מן העבר".

בעזרת האקבן טינק טנק נשלים את אכלוס המתודה ונתחקר אותה היטב. חשוב שנהיה לוחמים טובים עוד יותר. להתראות בסמינר סתיו!
<a href="http://www.youtube.com/watch?v=47wv4SFjnbY"> קישור לסרטון</a> הראשון מתוך סמינר הנשק.