<header><h1 data-permalink="/hebrew/blog/%d7%9e%d7%a6%d7%9c%d7%9e%d7%95%d7%aa-%d7%90%d7%91%d7%98%d7%97%d7%94-%d7%95%d7%a7%d7%95%d7%a8%d7%a1%d7%99%d7%9d-%d7%9c%d7%94%d7%92%d7%a0%d7%94-%d7%a2%d7%a6%d7%9e%d7%99%d7%aa-%d7%9c%d7%90-%d7%99%d7%9e" data-old-permalink="hebrew/article/541/%D7%9E%D7%A6%D7%9C%D7%9E%D7%95%D7%AA-%D7%90%D7%91%D7%98%D7%97%D7%94-%D7%95%D7%A7%D7%95%D7%A8%D7%A1%D7%99%D7%9D-%D7%9C%D7%94%D7%92%D7%A0%D7%94-%D7%A2%D7%A6%D7%9E%D7%99%D7%AA-%D7%9C%D7%90-%D7%99%D7%9E%D7%A0%D7%A2%D7%95-%D7%9E%D7%A2%D7%A9%D7%99-%D7%A8%D7%A6%D7%97" data-published="Mon Aug 17 2009 00:00:00 GMT+0300 (Israel Daylight Time)" data-timestamp="1250456400" data-tags="ג׳ורנאל אקבן, אקדמית אומנות לחימה נינג'יטסו;Security;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">מצלמות אבטחה וקורסים להגנה עצמית לא ימנעו מעשי רצח</h1></header>
<p style="text-align: justify;">מול הרצח של לאון קרפ בחוף תל ברוך עולה שוב גל של תגובות. הצעות שונות ומשונות נזרקות מעל גלי האתר ובבלוגוספירה.</p>
<p style="text-align: justify;">בין ההצעות שתפסו את תשומת הלב שלי היו שתיים הנחות בשתי קצוות הקשת. האחת ההצעה האנושית – צריך להצטייד באמצעי מיגון: גז פלפל, שוקר, אקדח. בקצה השני יש את ההצעה הטכנולוגית – צריך מצלמות אבטחה, הן יגנו עלינו.</p>
<p style="text-align: justify;">כדאי לומר גם דברים לא נעימים. גם אדם מנוסה באומנויות לחימה ובהגנה עצמית, אדם הנושא תמיד עוד מכפיל כוח, גם אני אהיה בנחיתות מופלגת מול שישה תוקפים.</p>
<p style="text-align: justify;">אמצעי הגנה הם טובים אם יודעים מהן המגבלות שלהם. גז אינו יעיל מול תוקף המשתמש בסמים מסוימים. שוקר ואפילו טייזר הוכחו כלא יעילים מול אנשים הנמצאים באמוק ואפילו אקדח בעל קליבר גדול יכול להרתיע אבל בוודאי לא לטפל בשישה אנשים המתקיפים יחד מטווח קרוב.</p>
<p style="text-align: justify;">ומצלמות אבטחה... כמה שלא נכתוב כאן (<a title="CCTV in Britain failed to cut crime rates" href="http://www.akban.org/article/243" target="_blank">English,</a> <a title="מצלמות אבטחה" href="http://www.akban.org/blog/article/220" target="_blank">או בעברית</a> ) זה לא ישנה. תמיד יש איזה גאון בעל מניות בחברת מצלמות אבטחה שמנסה למכור את אובדן הפרטיות כאמצעי אבטחה.</p>
<p style="text-align: justify;">יש הוכחות סטטיסטיות רבות (<a href="http://arstechnica.com/tech-policy/news/2008/05/problems-with-the-panopticon-uks-cctv-doesnt-cut-crime.ars"> arstechnica</a>, <a href="http://www.independent.co.uk/news/uk/crime/half-cctv-schemes-do-not-reduce--crime-rates-646686.html"> Independent</a> ) שמצלמות מעקב אינן מפחיתות פשעים באופן סטטיסטי מובהק. מה שמצלמות מעקב עושות זה לגרום לפושעים להיזהר יותר. משפחות פשע מתהלכות כבר שנים עם כובעים או קפושונים כאן בארץ. זה לא בגלל מודעות גבוהה לנזקי שמש. מי שרוצה לעשות פשע צריך רק להיזהר מעט יותר. מצד שני ד"ר אורלי אינס קניג <a href="http://www.ynet.co.il/articles/0,7340,L-3762658,00.html"> ב-Ynet</a> חושבת שבאילת הורידו מצלמות המעקב את הבריונות. האם הייתה ירידה באחוזי הפשיעה באילת? או שהייתה ירידה באחוז מעשי הבריונות במקומות ציבוריים? את הסטטיסטיקה לא ראינו.
בבית הספר לאומנות לחימה – אקבן אומרים תמיד: "אנשים פוחדים מהדברים הלא נכונים". נדמה שכך גם עכשיו. אלימות מתמעטת בחברה שיוויונית יותר, חברה הנתונה פחות לפחדים ויותר לאיכות החיים של האנשים המהווים חלק ממנה.</p>
<p style="text-align: justify;">בבוגוטה בירת קולומביה יש מעשי רצח ללא קשר למצלמות אבטחה או גז פלפל. בריקייויק, איסלנד, אין הרבה מעשי בריונות למרות שיש מחסור משווע במצלמות אבטחה ואף אחד לא למד שם לא קרב מגע ולא נינג'יטסו.</p>
<p style="text-align: justify;">אמצעי אבטחה והגנה עצמית משפרים את איכות החיים של הפרט על ידי הורדת הפחד והעלאת הביטחון האישי ותו לא. אפשר גם לשים מצלמות אבטחה בשירותים ובכל מקום. מכירות הכובעים בנתניה ובתל אביב יעלו פלאים. במהרה ימצא ב-Ynet קשר בין מצלמות אבטחה, מקרי אלימות וירידה במקרי סרטן העור. טכניקות לאומנות לחימה הן מעולות, פרופורציה וידע הם חשובים יותר.</p>
<p style="text-align: justify;"><a title="מאמר באתר מופת" href="http://www.mofet.macam.ac.il/ktiva/dapim/Documents/dapim46.pdf">קישור למחקר</a> על אלימות בחינוך (PDF)</p>