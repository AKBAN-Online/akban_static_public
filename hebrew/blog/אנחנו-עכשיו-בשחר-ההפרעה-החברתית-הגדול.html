<header><h1 data-permalink="/hebrew/blog/%d7%90%d7%a0%d7%97%d7%a0%d7%95-%d7%a2%d7%9b%d7%a9%d7%99%d7%95-%d7%91%d7%a9%d7%97%d7%a8-%d7%94%d7%94%d7%a4%d7%a8%d7%a2%d7%94-%d7%94%d7%97%d7%91%d7%a8%d7%aa%d7%99%d7%aa-%d7%94%d7%92%d7%93%d7%95%d7%9c" data-old-permalink="hebrew/blog/fight-freeze-society" data-published="Thu Mar 19 2020 20:04:25 GMT+0200 (Israel Standard Time)" data-timestamp="1584641065" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;thinktank;בלוג אקבן, אקדמית אומנות לחימה נינג'יטסו">אנחנו עכשיו בשחר ההפרעה החברתית הגדולה ביותר שהתרחשה אי פעם</h1></header>
<a href="https://www.akban.org/hebrew/instructor/yossi">יוסי שריף</a> - 19 במרץ 2020

קורונה היא משבר חברתי, ואני לא מדבר על COVID-19 כמחלה, אלא על ההשלכות החברתיות. המשבר אינו הנגיף, המשבר הוא התגובה האוטומטית של יחידים כפי שהיא מתוגברת באמצעות קישוריות יתר.

SARS-CoV-2 הוא אנומליה. עברו שנים רבות מאז שהאנושות נאלצה לעבד הפתעה קהילתית עצומה וכרגע, באמצע מרץ 2020, העיבוד של ההפתעה מתרחש, באופן מודע ואוטומטי, במלוא המהירות. עיבוד זה מוגבר בזכות קשרי הגומלין שלנו והנראות של מאורעות רחוקים וקרובים כאחד. חדשות שהיו בתרבויות המוקדמות חדשות מקומיות, מוגבלות לעיר, מתפשטות כעת תוך ימים ספורים. המהירות בה האנושות והחברה מגיבות לאנומליה זו, היא גורם עיקרי לתגובת הבהלה. 

כל דבר מורכב יותר מזבוב הפירות מתמודד עם אנומליות באותו אופן, הוא קופא.

באנומליה פתאומית, גדולה מספיק, התגובה כמעט תמיד היא קפיאה כדי לעכל את המידע וכדי להימנע מפגיעה אפשרית. זה קורה לא רק לזבובי הפירות, זה קורה לחברות אנושיות. לא תמיד הקפיאה היא פיזית פשוטה, לעיתים הקפאון מתבטא בהמשך ביצוע פעילויות יומיומיות באופן אוטומטי.

לא כל הפתעה היא אנומליה. כשמישהו תוקף חייל זה פתאומי, אבל זו קטגוריית הפתעות שהוא התאמן אליה. עבור הפתעות מהסוג הזה, יש לנו סט של תגובות נלמדות.

COVID-19 מפתיע ברמה אחרת. מעט מדינות התכוננו למגפה זו, וגם אם אלה שכן התכוננו, אינן מוכנות להיקף הנוכחי.

תגובות ’הילחם, ברח, קפא‘ אינן מוגבלות לאורגניזמים בודדים ברמת המיקרו, תגובות אלה מופיעות גם ברמת המקרו של חברות ומדינות.

במשבר הקורונה, הדבר הראשון שהרבה חברות ואנשים פרטיים עשו היה קפיאה, המשך אוטומטי של פעולות היום-יום, חלקם במשך שבועות, חלקם במשך חודשים. כל כך הרבה מדינות מתקדמות קפאו ולא נערכו שזה מדהים. תגובת ’הילחם, ברח, קפא‘ מילאה רק את חלקה הראשון - קפאון והתנהלות אוטומטית.

כידוע לכולנו, שניים נדרשים לטנגו, אבל אחד מספיק כדי להתחיל בקטטה. חוכמת רחוב זו נכונה ברמה האישית, האזורית והעולמית.

כאשר ההפתעה גרועה, אך טופלה בעבר, אנו יכולים לפעמים להשתמש בתגובות שנלמדו מראש כדי להתמודד עם זה. כאשר אנומליה של "פעם במאה" כמו משבר הקורונה, משולבת עם קישוריות יתר אינטרנטית, התגובה שהיא תעורר היא טירוף.
אני חושש להתדרדרות חברתית בתחומים רבים. אין ספק ש׳רפלקס הבהלה מופעל הפחד׳ שאנו חוים כחברה יהדהד לאורך שנים. החלק הפעיל, האלים של השילוש הלא קדוש ’הילחם, ברח, קפא‘ יקבל עדיפות על פני חשיבה גבוהה יותר, רציונלית.

אם לא תימצא בהקדם תרופה טובה וזולה, ובהמשך גם חיסון גמיש שניתן יהיה לשנות בהתאם למוטציות, אזי התגובה האוטומטית, הרגשית, של יחידים וחברות תיגרום סבל גדול הרבה יותר מנגיף הקורונה.