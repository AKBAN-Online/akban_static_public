<header><h1 data-permalink="/hebrew/blog/%d7%94%d7%a7%d7%a9%d7%a8-%d7%91%d7%99%d7%9f-%d7%91%d7%95%d7%93%d7%94%d7%99%d7%96%d7%9d-%d7%9c%d7%90%d7%95%d7%9e%d7%a0%d7%95%d7%99%d7%95%d7%aa-%d7%94%d7%a7%d7%a9%d7%97%d7%aa-%d7%94%d7%92%d7%95%d7%a3" data-old-permalink="hebrew/article/364/%D7%94%D7%A7%D7%A9%D7%A8-%D7%91%D7%99%D7%9F-%D7%91%D7%95%D7%93%D7%94%D7%99%D7%96%D7%9D-%D7%9C%D7%90%D7%95%D7%9E%D7%A0%D7%95%D7%99%D7%95%D7%AA-%D7%94%D7%A7%D7%A9%D7%97%D7%AA-%D7%94%D7%92%D7%95%D7%A3-%D7%91%D7%A1%D7%99%D7%9F" data-published="Tue May 20 2008 00:00:00 GMT+0300 (Israel Daylight Time)" data-timestamp="1211230800" data-tags="ג׳ורנאל אקבן, אקדמית אומנות לחימה נינג'יטסו;Events;Culture;Thoughts;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">הקשר בין בודהיזם לאומנויות הקשחת הגוף בסין</h1></header>
אומנויות הלחימה הסיניות משתמשות בחלקן בתרגילי הקשחת הגוף. כאשר למדתי בקולואן ובמקאו בתחילת שנות התישעים הייתי עד למספר הדגמות של הקשחת הגוף. המורה שלי, סיפו אלם, קרא להן "Iron shirt" אבל מנע ממני לתרגל אותן.

ד"ר מאיר שחר ירצה השבוע, יום ד', ה-21 במאי, 12:30-10:30, על "גוף היהלום: בודהיזם וחסינות באומנויות הלחימה הסיניות". נשמע מרתק.

ד"ר שחר מתווה יותר מאלף שנות התפתחות של אימוני הקשחת הגוף. מסגידה לביטוי הכוחני של תכונות הבודהה (Vajrapani) ועד לתופעות החברתיות המודרניות כפי שהן התבטאו במרד הבוקסרים.

מעניין שבאומנות הלחימה שאנו מתרגלים, נין-ג'יטסו <a href="http://www.akban.org/wiki/index.php/Ninjutsu"> (Ninjutsu)</a>, אין פרקטיקות מעשיות של חישול והקשחה על בסיס מאגי.
ביפן לבשו חלקים מבודהיזם הווג'רה שמות וביטויים שונים. אלא שההשפעה של הבודהיזם האיזוטרי ביפן שונה: אם בסין היו שהתאמנו בחישול הגוף בפני חיצים וחרבות הרי שביפן הדגישו מסורות הלחימה את המוכנות הפנימית בזמן פגיעת החרב, או לחילופין איזה כישוף קטן מול הגורל האכזר.

הכנס השנתי ללימודי אסיה יערך בתאריכים 21-22 למאי 2008, בבית מאירסדורף, קרית הר הצופים בירושלים.
<a href="http://www.eacenter.huji.ac.il/Asia_2008"> קישור לדף ההזמנה הכללי לכנס אסיה - הרבה הרצאות מעניינות לבעלי זמן פנוי</a>
<a href="http://www.eacenter.huji.ac.il/HEB1-2"> קישור לתקציר ההרצאה על אומנויות הקשחת הגוף</a>
<a href="http://www.akban.org/wiki/index.php/Shugendo"> קישור באנגלית לערך שוגנדו באקבן-ויקי</a>