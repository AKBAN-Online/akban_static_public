<header><h1 data-permalink="/hebrew/blog/%d7%99%d7%a9-%d7%9c%d7%9b%d7%9d-%d7%a9%d7%99%d7%a7%d7%95%d7%99%d7%99%d7%9d-%d7%a7%d7%95%d7%90%d7%9f-9-%d7%9e%d7%aa%d7%95%d7%9a-%d7%a7%d7%95%d7%90%d7%a0%d7%99%d7%9d-%d7%a9%d7%9c-%d7%9b" data-old-permalink="blog/article/263" data-published="Mon Jan 05 2009 00:00:00 GMT+0200 (Israel Standard Time)" data-timestamp="1231106400" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;מחשבות וותיקים;כותב: יוסי שריף;מאמרים שלא תורגמו;קואנים של כמעט תלמידים;בלוג אקבן, אקדמית אומנות לחימה נינג'יטסו">יש לכם שיקויים?  -  קואן 9, מתוך &quot;קואנים של כמעט תלמידים&quot;</h1></header>
<html> 

<p dir="rtl" class="MsoNormal"><span dir="rtl"><span lang="HE"><span dir="rtl">מאת: <a target="_blank" title="מדריך לאומנות לחימה והגנה עצמית" href="http://www.akban.org/hebrew/instructor/yossi">יוסי שריף</a></span></span></span></p>
<p dir="rtl" class="MsoNormal"><span lang="HE">"שלום אתה מלמד <a target="_blank" title="נינג'ה, שינובי" href="http://www.akban.org/wiki/index.php/%D7%A0%D7%99%D7%A0%D7%92%27%D7%94">נינג'ה</a>?" </span></p>
<p dir="rtl" class="MsoNormal"><span lang="HE">"שלום, מי זה?" </span></p>
<p dir="rtl" class="MsoNormal"><span lang="HE">"שלום"</span></p>
<p dir="rtl" class="MsoNormal"><span lang="HE">"שלום שלום" </span></p>
<p dir="rtl" class="MsoNormal"><span lang="HE">"תגיד אתם מלמדים נינג'ה, איך להיות נינג'ה?"</span></p>
<p dir="rtl" class="MsoNormal"><span lang="HE">זה הולך להיות עדין, חשבתי. "לא בדיוק, אנחנו לוקחים את הטכניקות העתיקות של השיטה שלנו מבצעים אותן במדויק ואחר כך בודקים אותן מול שיטות לחימה..." </span></p>
<p dir="rtl" class="MsoNormal"><span lang="HE">"מה?"</span></p>
<p dir="rtl" class="MsoNormal"><span lang="HE">"בודקים אותן במגוון של סיטואציות קרביות".</span></p>
<p dir="rtl" class="MsoNormal"><span lang="HE">שתיקה, ואז: "תגיד, אתם עושים <a target="_blank" title="ערך אקרובטיקה, אנציקלופדיה לאומנות לחימה אנגלית" href="http://www.akban.org/wiki/index.php/Category:Karuwaza_-_Acrobatics">סלטות</a>? לומדים סלטות באוויר?" </span></p>
<p dir="rtl" class="MsoNormal"><span lang="HE">"כחלק ממערך אימונים אנחנו לומדים איך ליפול נכון במגוון הטלות, לפעמים זה סלטה" עניתי. </span></p>
<p dir="rtl" class="MsoNormal"><span lang="HE">שתיקה. הרגשתי שהוא אוזר אומץ לשאול את הקואן. </span></p>
<p dir="rtl" class="MsoNormal"><span lang="HE">"תגיד, יש לכם שיקויים? אתם לומדים שיקויים?" </span></p>
<p dir="rtl" class="MsoNormal"><span lang="HE">"מה?"</span></p>
<p dir="rtl" class="MsoNormal"><span lang="HE">"יש לכם הכנת רעלים? לקצה של השוריקן, יש שיקויים?" </span></p>
<p dir="rtl" class="MsoNormal"><span lang="HE">עכשיו הבנתי: "לא, אבל אחד הוותיקים מברמן בפאב קרוב".</span></p>
<p dir="rtl" class="MsoNormal"><span lang="HE">שתיקה.</span></p>
<p dir="rtl" class="MsoNormal"><span lang="HE">"אתה לא מלמד שיקויים?" </span></p>
<p dir="rtl" class="MsoNormal"><span lang="HE">"לא" אני מתנצל. </span></p>
<p dir="rtl" class="MsoNormal"><span lang="HE">"וזה נינג'ה? אתם לומדים <a target="_blank" title="נינג'יטסו" href="http://www.akban.org/wiki/index.php/%D7%A0%D7%99%D7%9F%20%D7%92%27%D7%99%D7%98%D7%A1%D7%95">נינג'יצו</a>?"</span></p>
<p dir="rtl" class="MsoNormal">"כן"</p>
<p dir="rtl" class="MsoNormal">"אני רוצה ללמוד שיקויים".</p>
<p dir="rtl" class="MsoNormal">שתיקה.</p>
<p dir="rtl" class="MsoNormal">"טוב," אני אומר, "ביי".</p>
<p dir="rtl" class="MsoNormal">"תודה"</p>
<p dir="rtl" class="MsoNormal">"על לא דבר".</p> 
</html>