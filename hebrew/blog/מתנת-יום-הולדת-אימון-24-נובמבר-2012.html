<header><h1 data-permalink="/hebrew/blog/%d7%9e%d7%aa%d7%a0%d7%aa-%d7%99%d7%95%d7%9d-%d7%94%d7%95%d7%9c%d7%93%d7%aa-%d7%90%d7%99%d7%9e%d7%95%d7%9f-24-%d7%a0%d7%95%d7%91%d7%9e%d7%91%d7%a8-2012" data-old-permalink="%3Fp%3D14862" data-published="Tue Nov 13 2012 15:42:58 GMT+0200 (Israel Standard Time)" data-timestamp="1352814178" data-tags="ג׳ורנאל אקבן, אקדמית אומנות לחימה נינג'יטסו;Events;Author: Yossi Sheriff;Outside;בלוג;כותב: יוסי שריף;נינג'יטסו;אומנויות לחימה;בלוג אקבן, אקדמית אומנות לחימה נינג'יטסו">מתנת יום הולדת - אימון 24, נובמבר 2012</h1></header>
ביום שישי האחרון נתתי לעצמי מתנה לקראת העשור החמישי בחיי. סיימתי בהצלחה אימון 24, ולא סתם - האימון הטוב ביותר שעשיתי אי פעם. חזק, נקי, לא יאומן. 

 
<a href="http://www.akban.org/hebrew/about/24-hours-akban-training.php" title="אימון 24">אימון 24 של אקבן</a> נמשך יממה רצופה, יום ולילה בלי הפסקה. במהלך האימון עוצרים לחמש דקות בין שעה לשעה. דקות המיועדות לאכילה מהירה ומתיחות שרירים. לא ישנים, כמובן, ובמהלך האימון מבצעים קרבות נינג'יטסו, <a href="http://www.akban.org/pyramid/combat-exercise-rendori.php" title="רנדורי">רנדורי</a>, כאשר כל שעה מתחלף יריב האימונים. יש וותיקים שלא יושבים אפילו לרגע, גם בחמש הדקות, אבל אני יושב ומבצע מתיחות כל הזמן. זה לא סוד שיש כאלו שלא מצליחים לעמוד על הרגליים ולעשות אימון רצוף. זה לא סוד שאני חדלתי באמצע את ה-24 בשנת 2003 וגם בשנת 2004. ככה זה, זה אימון קשה ביותר ואם מגיעים קצת עייפים או מוטרדים אז זה בלתי אפשרי לעמוד על הרגליים ולהלחם. 

אני רוצה להגיד לכל הלוחמים שבאו ולא יכלו לבצע ברציפות - כל הכבוד! כל הכבוד שהיה לכם האומץ לבוא בלילה של סופה, כל הכבוד שנתתם את הכל. זו התמצית, זה הלב של כל מה שאנחנו עושים. להצליח לעשות 24 שעות רצופות זה גם עניין של מזל, עניין של שבוע מוצלח לפני כן או <a href="http://www.akban.org/hebrew/fitness/" title="הכנה גופנית">הכנה גופנית</a> מדוייקת יותר. כבוד לכל אלו שהצליח לקום על הרגליים ולבצע אימון 1000 בסוף. תודה על ההשראה. 

מכל מיני סיבות, בגלל התראת הסופה, כמעט ביטלתי את האימון וכתוצאה מכך לא צילמנו באופן מקצועי ולא הגיע צוות טלוויזיה לתעד שבירה נוספת של ה<a href="http://www.ynet.co.il/articles/1,7340,L-2173694,00.html" title="ynet שיא גינס אקבן">שיא העולמי</a> שאנו מחזיקים בו יותר מעשור - זה טוב שלא היה סיקור, היינו רק אנחנו וההר.  אשר צילם רק את הדקות  הראשונות ואת הדקות האחרונות - את אימון ה - 1000, כשהענן נסע והשאיר שמיים כחולים עם מעט עננים שהשקיעה האירה באור יפה. 

בניגוד ל<a href="http://www.akban.org/blog/2012/10/30/" title="סופת ברד על ההר">סופה של 2004</a>, ההר שלנו חייך השנה וקיבל את פנינו בצורה הטובה ביותר האפשרית, זה קרה בגלל שבאנו נקיים, בלי טלוויזיה, בלי צילום, בלי סצנה חברתית - באנו לתרגל קרבות. במשך כל הלילה של יום חמישי השתוללה סופת ברקים וגשם, לעיתים בפיסגה קרובה אלינו, אבל עלינו ירדו טיפות מועטות בלבד והשמיים ממעל היו, רוב הלילה, בהירים ומלאי כוכבים. סופת ברקים שכזו לא ראיתי אף פעם. שעות רבות האירו ברקים את השמיים ממערב במופע נפלא ומסוכן, היה נדמה שבמיוחד בשבילנו. בבוקר, בזמן בו השמש יכולה להביא אקבנאוט למצב אינפוזיה, ירד עלינו ענן אפור כמו באירופה.   אחרי האימון סיימנו באימון של 1000 סוי נו קאטה ונסענו לקבל את פני שבת המלכה בבית. 

אני מודה מאוד למדריכים חברי אקבן שהיה לי הכבוד והאושר ללכת איתם מכות באימון - <a href="http://www.akban.org/hebrew/instructor/navot" title="נבות תמרי">נבות תמרי</a> ראש הפלג הצפוני של אקבן, <a href="http://www.akban.org/hebrew/instructor/assaf" title="אסף הוכמן">אסף הוכמן</a> - ראש דוג'ו מודיעין רעות, <a href="http://www.akban.org/hebrew/instructor/lior" title="ליאור כץ">ליאור כץ</a> - ראש דוג'ו רחובות כפר בילו, <a href="http://www.akban.org/hebrew/instructor/elad" title="אלעד נגר">אלעד נגר</a> - ראש דוג'ו חיפה, <a href="http://www.akban.org/hebrew/instructor/shmulik" title="שמוליק בר קנא">שמוליק בר קנא</a> - ראש דוג'ו בת ים. החגורות השחורות, גיא, כרמל, יובל, רעם, רן שהיו יריב אימון קשים ומצויינים. אני נותן שאפו לתלמידים הקשוחים של אסי וליאור שהפגינו רוח קרב ונחישות לאורך כל האימון. המקום יברך אותכם. ישר כוח ותודה רבה.  

נתתם לי השראה וכוח לשנים רבות. תודה על האימון, להתראות, אי"ה, בשנה הבאה. 

<h2>וידאו של אימון 24 - נובמבר 2012</h2>
<iframe width="450" height="253" src="http://www.youtube.com/embed/rOu-T8yinmw" frameborder="0" allowfullscreen></iframe>


<h2>תמונת סיום של אימון 24, שנת 2012</h2>
<img src="http://farm9.staticflickr.com/8064/8181856572_c3e7c03f22.jpg" alt="סוף אימון 24, שנת 2012" />