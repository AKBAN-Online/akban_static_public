<header><h1 data-permalink="/hebrew/blog/%d7%aa%d7%a8%d7%91%d7%95%d7%aa-%d7%90%d7%95%d7%9e%d7%a0%d7%95%d7%aa-%d7%9c%d7%97%d7%99%d7%9e%d7%94-%d7%a4%d7%99%d7%a0%d7%aa-%d7%94%d7%aa%d7%94%d7%99%d7%9c%d7%94" data-old-permalink="hebrew/article/474/" data-published="Mon May 11 2009 00:00:00 GMT+0300 (Israel Daylight Time)" data-timestamp="1241989200" data-tags="ג׳ורנאל אקבן, אקדמית אומנות לחימה נינג'יטסו;Inside dojo;Wiki;Judo;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">תרבות +אומנות לחימה, פינת התהילה</h1></header>
בשקט בשקט הצטרף משתמש רשום, <a href="http://www.akban.org/wiki/index.php?title=Special:Contributions&amp;limit=100&amp;target=נועם&amp;month=&amp;year="> נועם</a>, כך הוא מכנה את עצמו, למעגל של אומני הלחימה שגם מבינים מהי טכניקה נכונה, גם יודעים לבצע אותה וגם מסוגלים לתרום לידע הלחימה של אחרים.
<a href="http://www.akban.org/wiki/index.php/%D7%90%D7%A0%D7%A6%D7%99%D7%A7%D7%9C%D7%95%D7%A4%D7%93%D7%99%D7%94_%D7%9C%D7%90%D7%95%D7%9E%D7%A0%D7%95%D7%99%D7%95%D7%AA_%D7%9C%D7%97%D7%99%D7%9E%D7%94_-_%D7%90%D7%A7%D7%91%D7%9F_%D7%95%D7%99%D7%A7%D7%99_%D7%91%D7%A2%D7%91%D7%A8%D7%99%D7%AA"> אקבן ויקי</a>, פרויקט התעוד של אומנויות הלחימה הוא אנציקלופדיה ענקית בעברית ו<a href="http://www.akban.org/wiki/index.php/Main_Page"> באנגלית</a> שלצערי אין לה מתחרים טובים בשום מקום מקוון.
כבר מזמן הבנו שבעיות זכויות יוצרים ימנעו מויקיפדיה לתעד במדיה וגם בסרטוני וידיאו את הדבר החשוב ביותר באומנויות ובשיטות לחימה - את הביצוע.
אז, גם כן מזמן מזמן, החליט <a href="http://www.akban.org/wiki/index.php/Special:Contributions/Ittai"> איתי א'</a>, וותיק אקבן, והחלטתי גם אני שאנו נתעד בעצמנו טכניקות של אומנויות לחימה ונשים אותן בתוך מאגר מידע שיאפשר לחפש אותן ולמצוא הקשרים בינהן.
עזרו לנו כמה חסידי תרבות, ואומני לחימה טובים: ב<a href="http://www.akban.org/hebrew/experts/miles_kessler"> אייקידו - מיילס קסלר</a>, ב<a href="http://www.akban.org/hebrew/experts/Yoel_Libster"> ג'ודו - יואל ליבסטר</a>, ב<a href="http://www.akban.org/hebrew/experts/Yossi_Lurie"> חרב יפנית - יוסי לוריה</a>, ב<a href="http://www.akban.org/hebrew/experts/Eldad_levi"> אגרוף תאילנדי - אלדד לוי</a>, וב<a href="http://www.akban.org/hebrew/experts/nir_unger"> אומנויות לחימה סיניות - ניר אונגר לין</a>. רוב טכניקות הלחימה צולמו ומצולמות תוך שימוש שבידע הרחב ובמקצועיות של <a href="http://www.akban.org/hebrew/about/contact_list.php"> מדריכים וותיקי אקבן</a>.
זו בועה קטנה מאוד, מסתבר שהחפיפה בין אומני לחימה היכולים לתרום מהידע שלהם, והרוצים בכך היא אסימפטוטה. אם נשתמש בכלל לופיטל נגלה אנומליות מעניינות: מבין הצללים מגיח, מאז ינואר, <a href="http://www.akban.org/wiki/index.php?title=Special:Contributions&amp;limit=100&amp;target=נועם&amp;month=&amp;year="> נועם</a> ומוסיף תאורים בעברית לכל טכניקות הג'ודו.

ככה כתוב בדף ה<a href="http://www.akban.org/hebrew/about/spirit.php"> התפתחות הרוחנית באומנות הלחימה</a>: "אני אוהב את זה שאוהב לעבוד."
<script type="text/javascript" src="http://tweetmeme.com/i/scripts/button.js"></script>