<header><h1 data-permalink="/hebrew/blog/14710" data-old-permalink="blog/2012/10/30/" data-published="Tue Oct 30 2012 16:43:52 GMT+0200 (Israel Standard Time)" data-timestamp="1351608232" data-tags="ג׳ורנאל אקבן, אקדמית אומנות לחימה נינג'יטסו;Inside dojo;Events;Desert;Author: Yossi Sheriff;Outside;בלוג;מחשבות וותיקים;כותב: יוסי שריף;Ninjutsu;בלוג אקבן, אקדמית אומנות לחימה נינג'יטסו">שיעור 24 - סופה על הר איתן</h1></header>
אני רוצה לספר את זה במילים רגילות, יבש, לתת <a href="http://www.akban.org/blog/article/278" title="כבוד">כבוד</a> למה שמה שהיה. 

ככה. הרקע לאימון שאודותיו אני כותב הוא אימון אחר, שנה קודם לכן. באיזה שהוא שלב רציתי להשתמש ב<a href="http://www.akban.org/hebrew/about/24-hours-akban-training.php" title="אימון 24">אימון 24</a> השנתי ולשבור בעזרתו את <a href="http://www.ynet.co.il/articles/1,7340,L-2169694,00.html" title="שיא גינס בקרבות">שיא גינס בקרבות</a>. שיא, לא פחות. 

<img src="http://farm9.staticflickr.com/8191/8138263007_a3e6472b84.jpg" alt="אימון 24 סופת ברד" />
<img src="http://farm9.staticflickr.com/8044/8138293788_375b285f25.jpg" alt="עידו ויואב - אימון 24 סופת ברד" />


<a href="http://www.ynet.co.il/articles/1,7340,L-2169694,00.html" title="שיא גינס">שיא גינס</a> זה התעסקות. צריך למלא אחר המון חוקים של ספר השיאים: צריכים רופא, פרמדיק, שני עדים נוטריוניים - בדיקות רפואיות לכולם לפני, ניירות חתומים וכולי, הרבה כאב ראש. אגב, אני עדיין שומר את הניירת בארון, אף פעם לא הגשתי אותה לגינס. זה בגלל שבסוף, באימון עצמו, נפל עלינו גל חום באוקטובר. זה הפך את האימון לגרוע ומסוכן - רועי, טל ועוד מישהו התייבשו. פיניתי את גילי להדסה עין כרם לטיפול נמרץ בגלל רבדומיוליסיס (<a href="http://en.wikipedia.org/wiki/Rhabdomyolysis" title="Rhabdomyolysis">Rhabdomyolysis</a>) שנגרם מהמאמץ, והרופא של גינס סגר את האימון אחרי 15 שעות. 15 שעות זה גם שיא אבל זה הרגיש כמו שוקולד פג תוקף, מתוק, אבל מקולקל. רציתי לעשות את זה שוב, כמו פעם. הייתה לי הרגשה שזה בכיס שלי, שזאת לא בעיה. 


<img src="http://farm9.staticflickr.com/8045/8138248679_b3f966f7da.jpg" alt="זאת לא בעיה" />
<img src="http://farm9.staticflickr.com/8191/8138265245_1c0863f98e.jpg" alt="24 ברד על ההר" />


אז בלי הפמליה של גינס ועם הרופא והפרמדיקים שלנו, של אקבן, שנה אחרי, ביום של סתיו, התכנסנו על פסגת ההר שלנו. באותה שנה היו בתכנון גם ריצות. כדי להפיג את החלק הקשה של האימון, את המונוטוניות של הקרבות. התוכנית הייתה ללכת מכות שעה ולרדת להקפה של 12 ק"מ של ההר. ככה לחילופין - קרבות, ריצה, קרבות, ריצה. 


אני לא ישנתי בכלל לילה לפני ואז לא הצלחתי להחזיק מעמד - הרסתי לעצמי את האימון ונרדמתי. "טוב, 24 זה כבר לא יהיה", חשבתי. כולם המשיכו להתאמן מחוץ לשלושה שגם כן נרדמו. 

אם זה שנכשלתי לא הספיק, אחרי שקמתי קיבלתי <a href="https://d10ukufw9e4fll.cloudfront.net/images/c9eb12f74b870d8efd9f2ef2a62cc60f.png" title="כוחי ועוצם ידי">שיעור</a> עוד יותר חזק, שיעור שעד היום אני לומד ממנו. אחרי שעתיים שינה קמתי כמו חדש. בבוקר עשינו אלף סוי נו קאטה, ככתוב במקורות, ואז, מעט אחרי הזריחה, ירדנו לעוד ריצה של 12 ק"מ. 


<img src="http://farm9.staticflickr.com/8195/8138298716_bc11b0cccf.jpg" alt="נשק אישי - אימון 24 ברד" />
<img src="http://farm9.staticflickr.com/8471/8138267709_a372238b43.jpg" alt="מתחילים ריצה של 12 קמ - אימון 24 ברד" />


על ההר למעלה נשארו ליאור כץ ועידו לויט לשמור על הזירה.
<img src="http://farm9.staticflickr.com/8053/8138244211_f2a3268fff.jpg" alt="עידו לויט וליאור כץ - אימון 24 ברד" /> 


בחצי הדרך למטה סגרה עלינו חשרת עננים כהה מאוד, נהיה חשוך כמו ערב. הרגשתי את הרוח התזזית בתחתיתו של ענן קומולנימבוס פעיל, זה משבים חזקים שכל רגע מחליפים כיוון. מהרגע הזה אין לי צילומים כי שניה אחר כך התעסקו בלהזהר. 

"עוד שניה יורד עלינו גשם", מישהו אמר. וזה היה יותר גרוע. ברד בגודל של כדורי פינג פונג קרע את הענפים ביער שבתוכו רצנו. ללא מחסה אחר נצמדנו לגזעי העצים ושמנו את תרמילי הריצה על הראש. אבל ההפגזה הייתה מלחיצה. ברד כזה, שיורד מגובה של מאות מטרים הוא מסוכן כמו זריקות אבנים. 


<img src="http://farm9.staticflickr.com/8055/8138273164_4efe732c79.jpg" alt="ברד בגודל כדורי פינג פונג" />
<img src="http://farm9.staticflickr.com/8333/8138245355_317fdfa4d9.jpg" alt="הרס כתוצאה מברד - אימון 24" />



חגי שהקדים ורץ לפנינו קיבל אבן ברד ופתח את הפנים. יובל שניסה לדלג מהעץ שלו איבד את ההכרה בעקבות פגיעה, זעזוע מוח כלומר, ולד. נפתח המצח היטב, קשרתי לו תחבושת. אחרי שהסופה שככה עשינו ספירה, וידאנו שכולם נמצאים ויובל בדרך להדסה, ועלינו להר. 


<img src="http://farm9.staticflickr.com/8472/8138273572_f5a9778ee7.jpg" alt="חזרה לפסגה אימון 24 ברד" />
<img src="http://farm9.staticflickr.com/8328/8138282792_110c5f7833.jpg" alt="בר אקטיבי אימון 24 ברד" />



בחניה מתחת ועל הפסגה היה בלגן. למכוניות נשברו פנסים ונדפק הפח, כל בקבוקי הזכוכית נשברו. למרות השמחה, זה היה כמעט כמו ללכת מכות ולהפסיד, שוק רציני. כשהצטלמנו לקח לנו כמה זמן להבחין שהענן ירד רק על השטח שלנו. ההר שלנו כוסה בקרח אבל מסביב לא ירד אפילו גשם. 

ליאור סיפר לי שרגע אחרי שירדנו לריצה הוא הבחין בתנועה בצד המזרחי של רחבת הפסגה, צבי חום ובוגר עלה ונעמד, כמעט 20 מטר ממנו, והביט בו ובעידו בזמן שהם התאמנו. אחר כך הוא נעלם והתחיל הברד. ככה זה היה. 
<img src="http://farm9.staticflickr.com/8328/8138245073_dce4b1ba90.jpg" alt="ליאור כץ - אימון 24 ברד" />
