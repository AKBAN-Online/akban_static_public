<header><h1 data-permalink="/hebrew/blog/%d7%99%d7%95%d7%9d-%d7%97%d7%9e%d7%99%d7%a9%d7%99-%d7%91%d7%93%d7%95%d7%92%d7%95-%d7%aa%d7%9c-%d7%90%d7%91%d7%99%d7%91-%d7%a4%d7%95%d7%93%d7%95-%d7%a8%d7%99%d7%95-%d7%95%d7%94%d7%a2%d7%9e%d7%a1" data-old-permalink="2012/10/24/" data-published="Wed Oct 24 2012 15:34:11 GMT+0200 (Israel Standard Time)" data-timestamp="1351085651" data-tags="ג׳ורנאל אקבן, אקדמית אומנות לחימה נינג'יטסו;News;Humor;Author: Yossi Sheriff;בלוג;תל אביב;בלוג אקבן, אקדמית אומנות לחימה נינג'יטסו">יום חמישי בדוג'ו תל אביב - שיטת פודו ריו ואסכולת כסת"ח</h1></header>
ביום חמישי הזה (25.10.2012) אנו עדיין מתאמנים בדוג'ו הזמני ברחוב בן יהודה. נתחיל בשעה 18:00 כרגיל. נעבוד על קאטות של פודו ריו דאקן טאי ג'יטסו מהרובד הראשון ונראה כיצד אפשר לבצע אותן ב<a href="http://www.akban.org/pyramid/real-fight-level.php" title="טטקאי - רובד קרבות אמת">טטקאי</a>. 

בסוף האימון נעביר מזרונים מהדוג'ו הזמני לדוג'ו הקודם שלנו בעזרת הטנדר של רעם וכוח השרירים שלכם. אני והותיקים נשמח לכל עזרה אפשרית כדי לקצר את זמן העבודה. בעזרת מספיק כוח ואנשים נעביר מהר מאוד. 

ואם שואלים, מהו שמה של האסכולה המחשבתית שבגללה התאמנו כחודשיים במגרשי חניה, העברנו שני טון מזרונים והדגמנו <a href="http://www.akban.org/blog/article/278" title="כבוד">כבוד</a> לדוג'ו בצורה של עשרות שעות עבודה? 

אשיב: זו אסכולה ישראלית רבת פעלים שנולדה בתש"ח, ושמה הוא אסכולת כסת"ח. 

אין, אגב, בסיס לשמועה שראשי התיבות של האסכולה הפעלתנית הזו הם <b>כ</b>ישלונות <b>ס</b>תמיים - <b>ת</b>יאורטית? <b>ח</b>מורים, או <b>כ</b>לבים <b>ס</b>ילוניים <b>ת</b>ושבי <b>ח</b>ולון, מה פתאום? ראשי התיבות של אסכולת כסת"ח חובקים בתוכם לא רק השקפת עולם אלא גם את האיבר החשוב ביותר להוגי הדעות שיצרו אותה. 

אסכולה מחשבתית זו נודעת ביצירתיות המתפרצת שלה ויונקת את מקורות ההשראה שלה מהסוריאליזם של המאה העשרים ומכתבי <a href="http://he.wikipedia.org/wiki/%D7%A4%D7%A8%D7%A0%D7%A5_%D7%A7%D7%A4%D7%A7%D7%90" title="קפקא">קפקא</a>. 

דמיון ספרותי המקשר בין סל כדורסל וכל מתקני המתכת האפשריים הוא משאב לאומי שיש לעודד, לטפח ואולי גם ליצא למדינות אויב. בינתיים אנחנו באקבן נמשיך להתאמן ולהעביר את המזרונים מצד לצד, בינתיים נשתדל לא למצמץ.  

<h2>תמונה של אימון נינג'יטסו במגרש החניה</h2>
<img src="http://farm9.staticflickr.com/8470/8118952941_58c9baf0e4.jpg" alt="אימון נינג'יטסו במגרש החנייה" />
cc Liran Siman Tov

<h2>ארבעה אנשים העבירו שני טון מזרונים - כמה זמן יקח לארבעים איש</h2>
<img src="http://farm9.staticflickr.com/8052/8118940074_a81e8692e7.jpg" alt="4 people, 2 ton of mattresses " />




