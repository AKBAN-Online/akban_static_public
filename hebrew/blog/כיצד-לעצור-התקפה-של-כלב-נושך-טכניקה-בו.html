<header><h1 data-permalink="/hebrew/blog/%d7%9b%d7%99%d7%a6%d7%93-%d7%9c%d7%a2%d7%a6%d7%95%d7%a8-%d7%94%d7%aa%d7%a7%d7%a4%d7%94-%d7%a9%d7%9c-%d7%9b%d7%9c%d7%91-%d7%a0%d7%95%d7%a9%d7%9a-%d7%98%d7%9b%d7%a0%d7%99%d7%a7%d7%94-%d7%91%d7%95" data-old-permalink="/2012/2/3/%d7%9b%d7%99%d7%a6%d7%93-%d7%9c%d7%a2%d7%a6%d7%95%d7%a8-%d7%94%d7%aa%d7%a7%d7%a4%d7%94-%d7%a9%d7%9c-%d7%9b%d7%9c%d7%91-%d7%a0%d7%95%d7%a9%d7%9a-%d7%98%d7%9b%d7%a0%d7%99%d7%a7%d7%94-%d7%91%d7%95" data-published="Fri Feb 03 2012 17:13:14 GMT+0200 (Israel Standard Time)" data-timestamp="1328281994" data-tags="ג׳ורנאל אקבן, אקדמית אומנות לחימה נינג'יטסו;Security;Author: Yossi Sheriff;בלוג;Self Defense;בלוג אקבן, אקדמית אומנות לחימה נינג'יטסו">כיצד לעצור התקפה של כלב נושך - טכניקה בוידאו</h1></header>
כאשר כלב מתקיף יש מספר אופני התנהגות היכולים למנוע נשיכה של ממש או התקפה. אם לא נמנעה התקפה נוצר מצב מסוכן ביותר כאשר הכלב עלול להפיל את המותקף או הילד ולהמשיך לנשוך איברים שונים ולגרום לפציעות חמורות או חלילה למוות. ווידיאו זה, שצולם בעזרת הפיקוח המקצועי של מאלף מוסמך אינו עוסק רק באילוף כלבים, הוא עוסק בהגנה עצמית בפני כלבים ובמקרה של סכנת חיים. הווידיאו מלמד כיצד להשתלט על כלב משתולל שהפיל אדם או ילד לקרקע. 

שמוליק בר קנא, העוסק ב<a href="http://www.akban.org/hebrew/instructor/shmulik" title="מאלף כלבים שמוליק בר קנא" target="_blank">אילוף כלבים</a> יחד עם היותו מאמן מוסמך ואחד ה<a href="http://www.akban.org/hebrew/about/black-belts.php" title="חגורות שחורות" target="_blank">חגורות השחורות</a> של אקבן, מדגים טכניקה לחניקה זמנית וניטרול של הכלב התוקף, חניקה המכריחה את פתיחת הפה. 
<h3>וידאו המדגים כיצד לעצור כלב הנושך ילד או אדם שנפל</h3>
<iframe width="450" height="259" src="http://www.youtube.com/embed/1ebR37K8hDg" frameborder="0" allowfullscreen></iframe><br>
אופן ביצוע הטכניקה, אפילו מול כלב משוגע, הוא כך: יש לקבע את גוף הכלב בין הברכיים לפני החניקה ולהזהר מסיבוב הראש של הכלב בעזרת אחיזה איתנה בקולר הכלב. במקרה והכלב הנושך הוא כלב פיטבול או כלב בעל צוואר עבה כגון רוטווילר והחניקה המודגמת בסרטון הווידיאו אינה לוחצת מספיק, ניתן לחזק את הלחיצה על הצוואר של הכלב בעזרת היד השניה. היד השניה עוזבת את הקולר של הכלב הנושך ולוחצת על על קנה הנשימה שלו וזאת כדי לגרום לרפלקס הקאה שיפתח את הנשיכה. 

אין למשוך את הכלב לפני שהנשיכה נפתחה מפני שהנזק הנגרם מהשיניים יועצם על ידי המשך הסגירה יחד עם המשיכה. יש לחכות עד שהלסתות נפתחו לגמרי עקב החניקה ורק אז למשוך. 

אם לכלב התוקף אין קולר יש לאלתר מיד קולר מחגורת מכנסיים או מחבל עבה ולבצע בעזרתו את הטכניקה. 

המדריך המדגים, <a href="http://www.akban.org/hebrew/instructor/shmulik" title="אילוף כלבים, בר קנא" target="_blank">שמוליק בר קנא</a>, הוא מאמן מקצועי ומנוסה המומחה לאילוף כלבים. הטכניקה מודגמת בעזרת כלב מאומן. לימוד טכניקה זו מחייב השגחה של מאלף כלבים מקצועי. 

