<header><h1 data-permalink="/hebrew/blog/%d7%99%d7%a8%d7%99-%d7%95%d7%9c%d7%97%d7%99%d7%9e%d7%94-%d7%91%d7%90%d7%a7%d7%93%d7%97-%d7%a1%d7%9e%d7%99%d7%a0%d7%a8-%d7%90%d7%91%d7%99%d7%91-%d7%91%d7%91%d7%99%d7%aa-%d7%94%d7%a1%d7%a4%d7%a8" data-old-permalink="hebrew/article/586/%D7%99%D7%A8%D7%99-%D7%95%D7%9C%D7%97%D7%99%D7%9E%D7%94-%D7%91%D7%90%D7%A7%D7%93%D7%97---%D7%A1%D7%9E%D7%99%D7%A0%D7%A8-%D7%90%D7%91%D7%99%D7%91-%D7%91%D7%91%D7%99%D7%AA-%D7%94%D7%A1%D7%A4%D7%A8-%D7%9C%D7%9C%D7%97%D7%99%D7%9E%D7%94" data-published="Sat May 22 2010 00:00:00 GMT+0300 (Israel Daylight Time)" data-timestamp="1274475600" data-tags="ג׳ורנאל אקבן, אקדמית אומנות לחימה נינג'יטסו;Events;Security;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">ירי ולחימה באקדח - סמינר אביב בבית הספר ללחימה</h1></header>
בשנת 1987 הוציא מסאקי הצומי את ספר האקדח והסכין בנינג'יטסו. בעקבותיו אימן דורון נבון טכניקות אקדח וסכין. השנה התפנינו לעסוק בתחום זה שוב. סמינר האקדח השני של אקבן יוצא לדרך!

הצומי, מורהו של המורה שלי, דורון נבון, הוא המחדש הגדול של אומנות הלחימה נינג'יטסו. טקמצו, מורהו של הצומי, סבא רבא של שושלת הידע שלנו באקבן, כינס תשע שיטות לחימה תחת דגל אחד. תשע שיטות אלו שונות ומשלימות אבל תחת ההשראה של טקמצו ותלמידו הצומי הן חולקות מספר עקרונות חשובים שאנחנו באקבן מקיימים.

אחד מעקרונות לחימה אלו הוא פלטפורמת תנועה אוניברסלית – התנועה של הנינג'יטסו שלנו ניתנת לשימוש במגוון כלי נשק ומיומנויות. למדנו כיצד לעבוד מול סכין פיליפינית, לתקוף עם חרב מערבית, לשכב על הגב כמו ספורטאי ג'יו ג'יטסו ברזילאי ועוד.

הצומי עושה שימוש יעיל בבסיס התנועה והטאי סבאקי שלו כדי לירות ולעבוד נגד אקדח וסכין. הוורסטיליות של אומנות הלחימה שלנו בולטת בספרו: <a href="http://www.amazon.com/gp/product/0940005034?ie=UTF8&amp;tag=budoninjutsu-20&amp;linkCode=as2&amp;camp=1789&amp;creative=390957&amp;creativeASIN=0940005034"> Knife and pistol fighting</a>. בספר מדגים תלמידו מנקה כיצד מותאמות עמידות הבסיס שלנו לירי באקדח.
<img src="http://farm5.static.flickr.com/4066/4628703531_0dfcd90783_o.jpg" alt="image" />

טנמורה, תלמידו של הצומי גם כן, מדגים כיצד משתמשים בתנועות הבסיס של הגוף, גלגול, תזוזה ואפילו נפילה כדי להמשיך לתפעל נשק ולירות בכל המצבים.
<img src="http://farm5.static.flickr.com/4003/4629305086_f624bb2e3f_o.jpg" alt="image" />

לבסוף לוקח הצומי את העבודה עם האקדח למקום הייחודי של הנינג'יטסו ולעיקרון החשוב השני – רמת אלימות נמוכה. הצומי מתמחה בהפיכת הקטלני והמסוכן לעדין, תחת שליטה, ולעתים מלא הומור. שליטה מלאה זו הופכת את הצומי למאסטר שאין שני לו באומנות לחימה. למרות שרק פעם הייתי תלמידו הישיר, מספקת לי זווית ראיה זו השראה. הצומי משתמש באקדח לא רק לירי אלא גם לנטרול היריב בתפעול <a href="http://www.akban.org/wiki/index.php/דרגת_אלימות"> רמת אלימות נמוכה</a>, התמחות גבוהה של וותיקי אקבן.
<img src="http://farm4.static.flickr.com/3414/4628702127_6b7e6bdd4f_o.jpg" alt="image" />

נפתחת ההרשמה לסמינר אקדח וכלי ירי קצרים. 45 מקומות. אל תביאו כלי נשק, נשקים עלינו. מטווח רטוב. סרט. מטרות. ש"ב. תנועה. פריקות. תפעול. וגם...<a href="http://www.akban.org/wiki/index.php/דרגת_אלימות"> רמת אלימות נמוכה</a>.
יום שישי. 11/6/2010. שעה 09:00. אקבנאוטים, סמנו מטרה!
<a href="http://www.akban.org/hebrew/about/contact_list.php"> מדריכי אקבן</a> מתנצלים. בגלל בעיית נשקים קלה אנו מוגבלים ל45 אקדחים הפעם, אז עדיפות ל<a href="http://www.akban.org/hebrew/about/black-belts.php"> חגורות שחורות</a> בהרשמה.