<header><h1 data-permalink="/hebrew/blog/%d7%a6%d7%99%d7%98%d7%95%d7%98-%d7%a9%d7%9c-%d7%a1%d7%95%d7%a4%d7%a9-%d7%93-%d7%94" data-old-permalink="hebrew/news/quote-d.h" data-published="Fri Dec 26 2014 12:12:10 GMT+0200 (Israel Standard Time)" data-timestamp="1419588730" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;Quotation;בלוג אקבן, אקדמית אומנות לחימה נינג'יטסו">ציטוט של סופ"ש - ד.ה. וגם הנרי דייוויד תורו</h1></header>
 

"החלטתי להישאר עם התרמיל הישן שלי" - דן


"רק אלו ההולכים למסיבות וכנסים חייבים מעילים חדשים, ג'קטים המתחלפים באותה תדירות כמו האדם הלובש אותם. אבל אם המעיל, המכנסיים, הכובע והנעליים שלי טובים לעבודת האלוהים, הם יספיקו לכל השאר; לא כך? 

מי הצליח לראות את בגדיו הישנים - מעילו הישן, בלוי וממורטט עד כדי כך שזה מציג את תוכו, כך שזה בלתי אפשרי לתת אותו אפילו לצדקה לאיזה נער עני שיתן אותו בוודאי לנער עני יותר היכול להסתפק בכל כך מעט? 

אני אומר, היזהר מכל המיזמים המחייבים מלבושים חדשים, ולא מאלו המחייבים דווקא לובש חדש. אם האדם אינו חדש, איך יכולים המלבושים החדשים להתאים? אם יש לך מיזם חדש לפניך, נסה אותו בבגדיך הישנים. 

כל האנשים רוצים, לא להיעשות, אלא לעשות, או בעצם להיות. אולי איננו צריכים אף פעם לרכוש חליפה חדשה, לא משנה עד כמה הישנה ממורטטת וקרועה, עד שניהלנו את עצמנו, התחלפנו או הפלגנו בדרך כלשהי, שאנו מרגישים כמו אדם חדש בתוך הישן, ואז לשמור על הישן משמעו לשמור יין חדש בבקבוקים ישנים. 

עונת נשירת הנוצות, כמו של עופות הבר, חייבת להיות משבר בחיים. הצוללן הצפוני פורש לאגמים מרוחקים כדי לעבור אותה. כך משיל גם הנחש את עורו ומרבה הרגליים את מעטהו, על ידי עשיה פנימית והתרחבות; מפני שהבגדים הם שכבת העור העליונה וגם נטל החיים. 

אחרת נמצא את עצמנו מפליגים תחת דגלי כזב, מודחים לבסוף על ידי ההתבוננות העצמית שלנו, כמו גם של בני אדם אחרים. 

 

<iframe width="450" height="253" src="//www.youtube.com/embed/z20CjCim8DM" frameborder="0" allowfullscreen></iframe>