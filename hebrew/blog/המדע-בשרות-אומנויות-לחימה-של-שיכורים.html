<header><h1 data-permalink="/hebrew/blog/%d7%94%d7%9e%d7%93%d7%a2-%d7%91%d7%a9%d7%a8%d7%95%d7%aa-%d7%90%d7%95%d7%9e%d7%a0%d7%95%d7%99%d7%95%d7%aa-%d7%9c%d7%97%d7%99%d7%9e%d7%94-%d7%a9%d7%9c-%d7%a9%d7%99%d7%9b%d7%95%d7%a8%d7%99%d7%9d" data-old-permalink="hebrew/article/552/%D7%94%D7%9E%D7%93%D7%A2-%D7%91%D7%A9%D7%A8%D7%95%D7%AA-%D7%90%D7%95%D7%9E%D7%A0%D7%95%D7%99%D7%95%D7%AA-%D7%9C%D7%97%D7%99%D7%9E%D7%94-%D7%A9%D7%9C-%D7%A9%D7%99%D7%9B%D7%95%D7%A8%D7%99%D7%9D" data-published="Sun Oct 04 2009 00:00:00 GMT+0200 (Israel Standard Time)" data-timestamp="1254607200" data-tags="ג׳ורנאל אקבן, אקדמית אומנות לחימה נינג'יטסו;Humor;Author: Yossi Sheriff;Bizarre;בלוג;בלוג אקבן, אקדמית אומנות לחימה נינג'יטסו">המדע בשרות אומנויות לחימה של שיכורים</h1></header>
שכל ישר ואומנות לחימה הם לא הדרך היחידה להתמודד עם בעיית האלימות, השיכרות והאלכוהול. אני, אקבנאוט סטנדרטי, משתדל לא להסתובב ליד חבורות של צעירים עם וודקה ושישיית רדבול. אבל ישנם מדענים המתייחסים לעניין ברצינות גדולה הרבה יותר.

בראשון לאוקטובר, 2009, זכו בפרס האיגנובל סטפן בולינגר, סיבן רוס ועמיתים מאוניברסיטת ברן, על מחקרם רב החשיבות הדן בהשפעתם של בקבוקי בירה על גולגולת הזכר המצוי. פרס האיגנובל מוענק מדי שנה על מחקרים מדעיים, בכספי ציבור.

העמיתים המכובדים חקרו האם בקבוק בירה מלא חובט בראש באופן יעיל יותר מבקבוק בירה ריק. בסיוע ציוד מדעי מכויל גילו החוקרים שבקבוק מלא בירה ובקבוק ריק נשברים בהתאמה ב – 30 או 40 ג'אול ושאנרגיה זו מספיקה כדי לשבור גולגולת של נבדק שווייצרי.

יש לי מספר שאלות מדעיות:
1. האם נבדקו גולגלות של מספיק שוויצרים כדי לנטרל סטיית תקן משמעותית?
2. כמה מיליונים יבזבז משרד התחבורה הישראלי על חזרה של המחקר עם בקבוקי אבסולוט במקום בירה?
3. בלילה ממוצע בנמל תל אביב – מה עדיף, אימון ב<a href="http://www.akban.org/wiki/index.php/אומנויות_לחימה"> אומנות לחימה</a> קטלנית או קסדה?

קישורים:
<a href="http://improbable.com/ig/winners/"> פרס איגנובל 2009</a>
<a href="http://dx.doi.org/10.1016/j.jflm.2008.07.013"> אבסטרקט של המחקר המצוין – אוניברסיטת ברן</a>