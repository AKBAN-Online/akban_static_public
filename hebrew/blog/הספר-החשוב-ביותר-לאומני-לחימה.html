<header><h1 data-permalink="/hebrew/blog/%d7%94%d7%a1%d7%a4%d7%a8-%d7%94%d7%97%d7%a9%d7%95%d7%91-%d7%91%d7%99%d7%95%d7%aa%d7%a8-%d7%9c%d7%90%d7%95%d7%9e%d7%a0%d7%99-%d7%9c%d7%97%d7%99%d7%9e%d7%94" data-old-permalink="blog/article/104" data-published="Tue Feb 06 2007 00:00:00 GMT+0200 (Israel Standard Time)" data-timestamp="1170712800" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;מחשבות וותיקים;כותב: יוסי שריף;ספרים - ביקורת והמלצות;בלוג אקבן, אקדמית אומנות לחימה נינג'יטסו">הספר החשוב ביותר לאומני לחימה</h1></header>
<html>
<a href="http://www.akban.org/hebrew/instructor/yossi">מאת יוסי שריף</a>
</html>

הספר החשוב ביותר לאומני לחימה היה פעם, לפני האינטרנט, כנראה דפי זהב. זה הספר שמסמל לרבים את ההחלטה להתחיל להתאמן ולחפש מאמן באזור שלנו. אני הגעתי בעקבות המלצה של חבר, ארנון, שהתאמן אצל דורון נבון בג'ודו. הגעתי ונשארתי כדי להתאמן נין ג'יטסו וכדי לראות עם השנים שמגוון גדול של ספרים על לחימה ואומנויות לחימה הם אולי מעוררי השראה מסוימת אבל הם אינם עוזרים במה שקורה ביום יום בדוג'ו ומסביב לו.

הספר שעזר לי לאמן ולהתאמן אינו קשור בצורה ישירה ללחימה אבל המלצתי עליו בפני הרבה וותיקים. זה ספר טוב למתחילים שבדמיון חושבים שאימונים זה לבד ביער. אימונים לבד ביער טובים לתקופה מוגבלת או לכאלה שכבר התאמנו עם אחרים. אנחנו מתאמנים עם אחרים שנים רבות. <strong>אין נין ג'יטסו ללא אימון עם עמיתי אימון.</strong>

לפעמים זה כל כך קשה שיש וותיקים שפורשים רק כדי להתחיל להתאמן מול אנשים אחרים. אבל, צרה:

<blockquote> "מה שבורחים ממנו פעם אחת רודף פעמים רבות"</blockquote>

. יותר טוב לדעת מה לעשות. הספר הזה הוא איזו התחלה של הרבה דברים, אין בו מיסטיקה ולא הבטחות להרזיה מהירה או הצלחה בעסקים. ספר לפועלים או ללוחמים שרוצים לחיות טוב במציאות. יש שממליצים על הספר בתור פטנט להצלחה בעסקים, בשבילי הוא היה מאיר עיניים במקומות אחרים לגמרי: כיצד להאזין לאנשים ולעבוד איתם יחד וכיצד לנוח ולהתחדש. 
<html>
הספר נקרא: "שבעת ההרגלים של אנשים אפקטיביים" כתב אותו סטפן קווי, אפשר להזמין אותו בעברית בחנות ספרים או באינטרנט. באנגלית אפשר להזמין אותו כאן: <a href="http://www.amazon.com/gp/product/0743269519?ie=UTF8&tag=budoninjutsu-20&linkCode=as2&camp=1789&creative=9325&creativeASIN=0743269519">The 7 Habits of Highly Effective People</a><img src="http://www.assoc-amazon.com/e/ir?t=budoninjutsu-20&l=as2&o=1&a=0743269519" width="1" height="1" border="0" alt="" style="border:none !important; margin:0px !important;" />
</html>