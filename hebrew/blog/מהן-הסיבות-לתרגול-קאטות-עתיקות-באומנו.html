<header><h1 data-permalink="/hebrew/blog/%d7%9e%d7%94%d7%9f-%d7%94%d7%a1%d7%99%d7%91%d7%95%d7%aa-%d7%9c%d7%aa%d7%a8%d7%92%d7%95%d7%9c-%d7%a7%d7%90%d7%98%d7%95%d7%aa-%d7%a2%d7%aa%d7%99%d7%a7%d7%95%d7%aa-%d7%91%d7%90%d7%95%d7%9e%d7%a0%d7%95" data-old-permalink="hebrew/article/374/%D7%9E%D7%94%D7%9F-%D7%94%D7%A1%D7%99%D7%91%D7%95%D7%AA-%D7%9C%D7%AA%D7%A8%D7%92%D7%95%D7%9C-%D7%A7%D7%90%D7%98%D7%95%D7%AA-%D7%A2%D7%AA%D7%99%D7%A7%D7%95%D7%AA-%D7%91%D7%90%D7%95%D7%9E%D7%A0%D7%95%D7%99%D7%95%D7%AA-%D7%9C%D7%97%D7%99%D7%9E%D7%94%3F" data-published="Thu Jun 05 2008 00:00:00 GMT+0300 (Israel Daylight Time)" data-timestamp="1212613200" data-tags="ג׳ורנאל אקבן, אקדמית אומנות לחימה נינג'יטסו;Inside dojo;blog;Author:Shimi Samuel;Website;בלוג;בלוג אקבן, אקדמית אומנות לחימה נינג'יטסו">מהן הסיבות לתרגול קאטות עתיקות באומנויות לחימה?</h1></header>
קאטות לחימה עתיקות הן עמוד השדרה של בודו נין ג'יטסו. אנחנו מתרגלים אותן שוב ושוב במשך שנים מתוך רצון, אולי, שהן "יופיעו" בתוך הקרבות שלנו.
זכור לי שהצביעו על אחד הוותיקים בהערכה ואמרו: "תראה איך הוא מצליח לבצע קאטות של <a href="http://www.akban.org/wiki/index.php/Gyokko_ryu"> גיוקו ריו (קישור באנגלית)</a> בתוך הקרב".
אבל מה לעשות, קשה מאוד לבצע את חלק מהחומרים והטכניקות העתיקות בתוך קרב מודרני על מזרון האימונים. יש לזה בוודאי הרבה סיבות, יתכן והקאטה יעילה רק בשטח או רק בביגוד מסוים, וכמובן, יתכן והקאטה שקיבלנו במסירה מהמורים של המורים פשוט לא עובדת...
קראתי עכשיו בג'ורנאל שלנו את יוסי ש. ודן ק. מציגים שתי דעות שונות בקשר לתרגול קאטות. <a href="http://www.akban.org/blog/article/247"> יוסי כותב</a> שבשבילו תרגול קאטות זה הרבה דברים אבל בעיקר זה "התפקיד של אומן הלחימה הוא לא רק לשחזר את הדנ"א מחדש, גם לתקן אותו." ואילו דן אינו מסכים לגישה כולה <a href="http://www.akban.org/blog/article/248"> וכותב בתגובה</a>: "צריך להקדיש פי 10 יותר זמן לאימונים במשחקים וקרבות אימון (מזרון, שטח, יריבים מרובים, כלי נשק, מדרכות, מדבר, זירה, מול שיטות אחרות וכו') מאשר לשחזור וניתוח אקדמיים של קאטות."
בשבילי האימון בקאטות כבר לא קשור לניתוח ושחזור או אפילו ליעילות. אני מתאמן כי זה עושה לי טוב, ולא ממש אכפת לי כרגע מההשלכות האקדמיות או ההתקדמות בלחימה.
<a href="http://www.akban.org/blog/article/247"> קישור למאמר של יוסי ש. בג'ורנאל של אקבן</a>
<a href="http://www.akban.org/blog/article/248"> קישור למאמר של דן ק. בג'ורנאל של אקבן</a>