<header><h1 data-permalink="/hebrew/blog/%d7%a4%d7%95%d7%a8%d7%98%d7%9c-%d7%95%d7%99%d7%93%d7%90%d7%95-%d7%97%d7%93%d7%a9-%d7%9c%d7%90%d7%95%d7%9e%d7%a0%d7%95%d7%99%d7%95%d7%aa-%d7%9c%d7%97%d7%99%d7%9e%d7%94" data-old-permalink="hebrew/article/393/%D7%A4%D7%95%D7%A8%D7%98%D7%9C-%D7%95%D7%99%D7%93%D7%90%D7%95-%D7%97%D7%93%D7%A9-%D7%9C%D7%90%D7%95%D7%9E%D7%A0%D7%95%D7%99%D7%95%D7%AA-%D7%9C%D7%97%D7%99%D7%9E%D7%94" data-published="Thu Oct 23 2008 00:00:00 GMT+0200 (Israel Standard Time)" data-timestamp="1224712800" data-tags="ג׳ורנאל אקבן, אקדמית אומנות לחימה נינג'יטסו;Web site;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">פורטל וידאו חדש לאומנויות לחימה!</h1></header>
<a href="http://www.akban.org/hebrew/video/"> סרטוני הווידאו של אומנויות הלחימה השונות ושל תרגילי הכושר</a> מקבלים עכשיו פורטל משלהם.

עד עכשיו, כדי לשלוף סרט וידיאו על טכניקת <a href="http://www.akban.org/wiki/index.php/אומנויות_לחימה"> אומנות לחימה</a> היה צריך לדעת את שם הטכניקה באנגלית, לחפש באקבן-ויקי ורק אז להיכנס לסרטון דרך הערך באנציקלופדיה.

לפני מספר חודשים עשינו פסק זמן של תיעוד וצילום טכניקות. רצינו להפוך את השימוש באתר לטוב יותר ועצרנו את צילום הטכניקות החדשות. היום, כמה מאות שעות עבודה אחר כך, <a href="http://www.akban.org/hebrew/video/"> דף הוידיאו</a> הוא התוצאה. כל הוידיאו המוצגים בו מאופסנים ביוטיוב, כדי לחסוך לנו רוחב פס. את כולם צילמנו בעזרת <a href="http://www.akban.org/hebrew/about/contact_list.php"> מומחים ללחימה</a> וותיקים יוצאי אקבן.

<a href="http://www.akban.org/wiki/index.php/Main_Page"> האנציקלופדיה לכושר ואומנויות לחימה</a>, הפרויקט של אקבן, הלכה ותפחה וההתמצאות בה הצריכה ידע מוקדם. כשתכננו את הפרויקט היה ברור שהחלק העיקרי שלו גדול ומפחיד: צילום הטכניקות, הוספת טקסט מתאים, כתיבת ערכים מקצועיים בלחימה וכושר גופני – כל אלה הם נחלתם של מומחים. ואכן, מספר מורים מומחים באומנות לחימה תורמים לידע שלנו. <a href="http://www.akban.org/hebrew/experts/miles_kessler"> מורים לאייקידו</a>, <a href="http://www.akban.org/hebrew/experts/Yossi_Lurie"> מורים לקנדו</a> ו<a href="http://www.akban.org/hebrew/experts/Yossi_Lurie"> שליפת חרב</a>, <a href="http://www.akban.org/hebrew/experts/Yoel_Libster"> מורים לג'ודו</a>, <a href="http://www.akban.org/hebrew/experts/Eldad_levi"> מורים לאיגרוף תאילנדי</a>, <a href="http://www.akban.org/instructor/gidon"> מורים לג'יאו ג'יטסו</a> וכמובן, <a href="http://www.akban.org/hebrew/about/contact_list.php"> מורים לבודו נין ג'יטסו</a>, מורים יוצאי אקבן - המתעדים את הידע והתרבות של <a href="http://www.akban.org/wiki/index.php/%D7%90%D7%95%D7%9E%D7%A0%D7%95%D7%99%D7%95%D7%AA_%D7%9C%D7%97%D7%99%D7%9E%D7%94"> אומנות הלחימה</a> שלהם.

<a href="http://www.akban.org/hebrew/video/"> פורטל הוידיאו החדש</a> הופך את הידע לזמין גם למתאמנים מתחילים.

פרויקט תיעוד אומנויות הלחימה והתנועה של <a href="http://www.akban.org/hebrew/about/"> אקבן</a> הוא ייחודי. אין מאחוריו כסף, הוא אינו מייצר כסף, הוא מורכב מבחינה טכנולוגית ואנושית והוא תלוי כולו ברצון הטוב של אומני הלחימה המסכימים שהידע שלהם יצולם, יוצג באנציקלופדיה, ויהיה פתוח לביקורת, לשינוי ואף למחיקה.

אין הרבה מורים המוכנים לתנאים כאלו ואותם <a href="http://www.akban.org/hebrew/about/black-belts.php"> חגורות שחורות, ותיקים יוצאי אקבן</a> ומורים להגנה עצמית ולחימה מדגימים הלכה למעשה משהו נדיר מאוד.

פורטל הוידאו החדש שלכם נמצא בשלב בדיקה. הערות, בקשות והצעות יתקבלו בברכה, כאן או ב<a href="http://www.akban.org/forum/"> פורום אומנויות לחימה</a>.