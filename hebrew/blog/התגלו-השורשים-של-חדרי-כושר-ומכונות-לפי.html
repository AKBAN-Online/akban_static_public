<header><h1 data-permalink="/hebrew/blog/%d7%94%d7%aa%d7%92%d7%9c%d7%95-%d7%94%d7%a9%d7%95%d7%a8%d7%a9%d7%99%d7%9d-%d7%a9%d7%9c-%d7%97%d7%93%d7%a8%d7%99-%d7%9b%d7%95%d7%a9%d7%a8-%d7%95%d7%9e%d7%9b%d7%95%d7%a0%d7%95%d7%aa-%d7%9c%d7%a4%d7%99" data-old-permalink="hebrew/article/356/%D7%94%D7%AA%D7%92%D7%9C%D7%95-%D7%94%D7%A9%D7%95%D7%A8%D7%A9%D7%99%D7%9D-%D7%A9%D7%9C-%D7%97%D7%93%D7%A8%D7%99-%D7%9B%D7%95%D7%A9%D7%A8-%D7%95%D7%9E%D7%9B%D7%95%D7%A0%D7%95%D7%AA-%D7%9C%D7%A4%D7%99%D7%AA%D7%95%D7%97-%D7%92%D7%95%D7%A3" data-published="Fri May 09 2008 00:00:00 GMT+0300 (Israel Daylight Time)" data-timestamp="1210280400" data-tags="ג׳ורנאל אקבן, אקדמית אומנות לחימה נינג'יטסו;Fitness - How to start;Bizzare;Author:מוני ג.;Health;בלוג;בלוג אקבן, אקדמית אומנות לחימה נינג'יטסו">התגלו השורשים של חדרי כושר ומכונות לפיתוח גוף</h1></header>
בתוכנית הכושר של אקבן מדגישים <a href="http://www.akban.org/hebrew/fitness/two-akban-rules-fitness.php"> אימון עם משקולות חופשיות</a>, עבודה המחקה פעילות אמיתית, אימון המחזק את הגוף ולא רק מנפח את השרירים.
שמתי לב שאימונים בחדר כוח, עם מכונות משוכללות נותנות למתאמן עם מראה מרשים אבל עם יכולת גופנית לא משהו.

כולנו זוכרים את ה-"התעמלות השוודית". אותו סט מוזר של תרגילים שהמבוגרים שבינינו היו חייבים לבצע כל בוקר בבית הספר - מתיחות מוזרות שמסתבר שהגאון שהגה אותן עשה זאת תוך כדי מחשבה על קווים ישרים הנדסיים ולא על גוף האדם. עדיין ניתן לראות בים זקנים המבצעים בנאמנות את השגעון הזה בקצב של שעון: אחת-שתיים, גוו ישר, מתיחת שני המרפקים לצדדים ואחר כך יישור שתי הידיים - כיפוף המותן ואז סיבוב הכתפיים והידיים הישרות מצד לצד, ממש פרופלור אנושי.

התרגילים השוודיים האלו השפיעו על התרבות הגופנית ועל פיתוח גוף לא רק בארץ אלא גם בעולם. שיטות תנועה מוזרות רבות, כמו פילאטיס, התחילו בהתעמלות שוודית.

עכשיו מגלה קרולין דה לה פנה שהשגעון השוודי התחיל גם את תקופת האימון במכשירים. מי היה חושב שאדם צריך לשים את עצמו על מכונה כדי להתחזק? הרעיון הזה צץ בחברה נהנתנית המחפשת להפריד את עצמה מהטבע ומתנועה טבעית.
<img src="http://www.cabinetmagazine.org/issues/29/assets/images/pena1.jpg" alt="image" />
אני עדיין מזדעזע מאותם אנשים שמבלים שעות במכון בריצה על מסלולי עכברים אינסופיים במקום לנשום אוויר צח ו<a href="http://www.akban.org/hebrew/fitness/how-running-outdoors-helps-prevent-knee-problems.php"> לרוץ בשטח כמו שצריך</a>.

המדען השוודי גוסטב זנדר חשב אחרת. הוא המציא שורה של מכונות מדהימות בסטוקהולם, בסוף המאה ה-19, שהיוו את ההשראה לכל מכונות הסייבקס והאחים ויידר. המכונות האלו לא ממש הצליחו באירופה באותה תקופה, אבל בארה"ב של אמריקה, אצל המעמד הבינוני הגבוה הם היו הצלחה מסחררת. גם בישראל של המאה העשרים ואחת.

בוודאי, האם עדיף לקנות בכסף רב מכונה שתכה באגרופים מכניים בבטן הרכה, האם זה במקום להשליך את עצמנו לתוך המורכבות של אימון בו מישהו אנושי עושה זאת? אליבא דמר זנדר זה עדיף. כדאי, כך הוא חשב, לשים את עצמנו על מכונה המרחיקה את הפעילות מהטבעי, מהנכון, מהמציאותי, רק כך מרגישים אותם אלו שיכולים להרשות לעצמם שעכשיו הם שולטים על הטבע.

הבחורה שרצה כמו עכבר בגלגל במכון הכוח או מבצעת תרגילי פרפר על מכונה שנראית כמו הצוללת של נמו מרגישה שזה עדיף - כך הכל סטרילי, לא מסוכן, לא מורכב ומסובך, נקי, קליני - בשליטה.

מה אפשר לומר, גוסטב זנדר ניצח. הכסף הנשפך היום בארץ ובעולם על מכונות ותרגילים הרחוקים מתנועה טבעית והמרחיקים אותנו מהטבע הוא עצום.
מבט על המכונות העתיקות האלו נותן לי פרספקטיבה: אולי בעוד מאה שנה יסתכל מישהו על תמונות של אנשים העטופים כמו נקניקים בבגד גוף צמוד והמחוברים למכונות הנראות כמו מכשירי עינויים מהחלל ויחייכו כמונו למראה השטות הזו.
<img src="http://www.akban.org/galleries-akban/Misc/Ninjutsu---martial-arts-tutorial-promo-images/boxing_macine.jpg" alt="image" />
<a href="http://www.cabinetmagazine.org/issues/29/pena.php"> לינק למאמר באנגלית בקבינט מגזין</a>