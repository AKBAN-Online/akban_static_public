<header><h1 data-permalink="/hebrew/blog/%d7%97%d7%99%d7%96%d7%95%d7%99-%d7%a9%d7%99%d7%a0%d7%95%d7%99%d7%99%d7%9d-%d7%91%d7%90%d7%95%d7%9e%d7%a0%d7%95%d7%99%d7%95%d7%aa-%d7%9c%d7%97%d7%99%d7%9e%d7%94-%d7%91%d7%a2%d7%a7%d7%91%d7%95%d7%aa" data-old-permalink="hebrew/blog/martial_arts_post_corona" data-published="Sat Apr 04 2020 14:14:33 GMT+0300 (Israel Daylight Time)" data-timestamp="1585998873" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;thinktank;בלוג אקבן, אקדמית אומנות לחימה נינג'יטסו">חיזוי שינויים באומנויות לחימה בעקבות משבר הקורונה</h1></header>
<a href="https://www.akban.org/hebrew/instructor/yossi">יוסי שריף</a>, 3 באפריל, 2020

בעקבות <a href="https://www.akban.org/hebrew/blog/fight-freeze-society">התופעה החברתית שמתרחשת בגלל וירוס Covid-19</a> אני רושם בקיצור מספר מגמות שאני משער שיתרחשו. המאמר הזה כתוב בלשון זכר, אבל יש לנו מדריכות בארגון ואני כותב גם להן. עברית שפה קשה:
<h1><strong>החובבים חוזרים</strong>, לטוב ולרע</h1>
בתוך החדר ובאינטרנט קל ליצור עולם דמיוני שמעולם לא נבדק מול עמיתים ויריבים. <strong>מה שיקבע זו היכולת לתקשר אונליין</strong>, לאו דווקא האישיות והיכולת בדוג׳ו. זה לא אידאלי, זה כבר עכשיו המצב וזה רק יחמיר.

<strong>מה לוקחים?</strong> למד לתקשר אונליין, אבל אל תהיה חובבן.
</br>
</br>
<h1>אומנויות לחימה מסויימות יאבדו תלמידים</h1>
אומנויות הלחימה שמחייבות מגע יאבדו תלמידים. בעולם הפוסט קורונה, למרות הרצון למגע אנושי וחיבוק גופני, הסיכון שבקירבת נשימה ונוזלי גוף יהיה שמור לכאלו המתעלמים מסיכונים.

<strong>מה לוקחים? </strong>אם המרכז שלך הוא התגוששות, למד מיומנויות נוספות
</br>
</br>
<h1>אומנויות לחימה אחרות ירוויחו תלמידים</h1>
אומנויות לחימה שיכולות לבנות סילבוס של אימון ללא מגע יהיו פופולאריות יותר - ראה סעיף 2. <strong>בזמנים של אי וודאות הרבה רוצים וצריכים ללמוד אומנויות לחימה, השאלה היא איזה</strong>. יכולת הגנה נותנת איכות חיים טובה יותר מפני שהפחד מהאחר הופך לרגש בשליטה. תהיה עליה באומנויות לחימה היסטוריות של כלי נשק, קראטה, קונג פו, ונינג׳יטסו.

<strong>מה לוקחים? </strong>למד כיצד לשנות את הסילבוס שלך לעולם שאחרי המגפה. השתמש ב<a href="https://www.akban.org/pyramid/">פירמידה המתודית</a>.
</br>
</br>
<h1><strong>האימון הקטן חוזר</strong></h1>
מדריכים של אקבן, וגם אני, מלמדים כמה עשרות תלמידים. זה אינטימי, אנושי, ומאפשר ללמד גם מספר סביר של תלמידים בזום או בפייסבוק לייב. סמינרים עם נוכחות של מאות משתתפים אצל רבי אמנים יצטרכו לחכות הרבה זמן עד שיוכלו להתחדש.

<strong>מה לוקחים? </strong>גלה כיצד להקדיש תשומת לב אישית גם אונליין. השתמש ברגישות ואל תפחד מביקורת<strong>. </strong>
</br>
</br>
<h1><strong>סטרימינג אינו מיועד רק למומחים</strong></h1>
כל מורה שירצה ללמד חייב ללמוד כיצד להתגבר על המכשולים הראשונים הטכנולוגיים וללמד היטב בסטרימינג. זה המצב.

<strong>מה לוקחים? </strong>שלוט בטכנולוגיה או שתהיה המשרת שלה.
</br>
</br>
<h1><strong>סטרימינג יבנה קהל תלמידים עמוק</strong></h1>
היכולת האנושית לתקשר תעקוף את המגבלה של נוכחות באותו חדר. תלמידים שילמדו בסטרימינג יכולים להעמיק במקומות מסויימים יותר מתלמידים שנוכחים.

<strong>מה לוקחים? </strong>הדוג׳ו העירוני, שאליו מגיעים כמה פעמים בשבוע הוא התפתחות מודרנית. קיימים עוד מודלים רבים להוראה. חבק את השינוי בלב קל, זה אתגר.
</br>
</br>
<h1><strong>סטרימינג צריך להתפתח</strong></h1>
מעבר לסרטון הבסיסי - נגלה דרכים ללמד טוב יותר בסטרימינג שאיננו מכירים כרגע, תזכורות בטלפון לאימון של דקה, מרצ׳נדייז ספציפי לאימון - תחי היצירתיות האנושית.

<strong>מה לוקחים? </strong>אל תחכה בצד שהטכנולוגיה תשתפר, השתתף במשחק, למד תוך כדי תנועה ואולי יום אחד, תשפר.
</br>
</br>
<h1>לא כולם ישרדו מקצועית</h1>
<strong>לא כל המורים, לא כל הארגונים ישרדו את המשבר</strong> - קהילה חזקה חשובה בדיוק כמו רוח לחימה. עוד יגיעו זמנים שלמישהו מאיתנו לא ישאר אויר. <strong>קהילה חזקה וקרובה היא המפתח. </strong>קהילה חזקה, רוחנית ופיזית, היא העזרה החשובה ביותר כעת. כותב עוד פעם: קהילה (<strong>חברות, רעות, ידידות, אנושיות, השתתפות, סבלנות, סובלנות, פתיחות</strong>)

<strong>מה לוקחים? </strong>תן יותר ממה שאתה מקבל.
</br>
</br>
<h1><strong>מי שישרוד את המשבר, יפרח</strong></h1>
אומנות לחימה מפתחת יכולת. מי שיגלה יכולת עכשיו (בהירות, מהירות, נדיבות, רוח לחימה, איזון רגשי) יקצור את הפירות אחר כך.

<strong>מה לוקחים?</strong><strong> </strong>כשצריך, אל תהיה נחמד, תהיה יעיל. תלמד לנשום בקרב.
</br>
</br>
<h1>סדר עדיפויות חדש</h1>
יותר תלמידים, יותר דברים, יותר כסף - זה של עידן הקודם. עכשיו זה משתנה למעט תלמידים ומעט חפצים, אבל הכי טובים (ראה פנקס השטח של אקבן).

<strong>מה לוקחים? </strong>לגרזן אף פעם לא נגמרות הסוללות, עדיפים חמישה תלמידים טובים מחמישים בינוניים<strong>. </strong>
</br>
</br>
<h1>שינויים</h1>
המקומי יחליף את הבינלאומי. אונליין יחליף במקומות מסויימים את הפיזי. טוב או לא טוב, זה כבר לא קשור. זה מה שקורה. מי שיקפא ויהסס, מי שיברח לאסקיפיזם ונוסטלגיה לא יהיה מחובר. ראה תחזית 8, קהילה.

<strong>מה לוקחים? </strong>עצור, תנשום, תעריך את המצב ואז זוז מהר.
</br>
</br>
<h1>יחיד וסיפור</h1>
אקדמיה, כמו זו של אקבן, היא יותר מסכום חלקיה. כל אחד מהמדריכים והמתאמנים, צריך להיות עמוד של כוח שמחזיק את המבנה, את התרגול ואת הידע. כל מדריך חייב להחזיק את הסיפור האישי שלו

<strong>מה לוקחים?  </strong>לימדי כיצד לא לדלל את הסיפור, כשאת מספרת אותו לאחרים<strong>.</strong>