<header><h1 data-permalink="/hebrew/blog/%d7%9e%d7%9b%d7%aa%d7%91-%d7%9c%d7%97%d7%91%d7%a8%d7%99-%d7%90%d7%a7%d7%91%d7%9f-%d7%9e%d7%91%d7%95%d7%92%d7%99%d7%a0%d7%a7%d7%90%d7%9f-%d7%94%d7%99%d7%9d-%d7%94%d7%90%d7%93%d7%95%d7%9d-redsea-doj" data-old-permalink="hebrew/news/40th-bujinkan-gashku" data-published="Mon Nov 10 2014 23:17:30 GMT+0200 (Israel Standard Time)" data-timestamp="1415654250" data-tags="ג׳ורנאל אקבן, אקדמית אומנות לחימה נינג'יטסו;Events;בלוג;Author: Udi Zaga;בלוג אקבן, אקדמית אומנות לחימה נינג'יטסו">מכתב לחברי אקבן מבוג'ינקאן הים האדום - Redsea dojo</h1></header>
לוותיקים שלום, אני מצרף מכתב ששלח אלינו אודי זאגא, ראש דוג'ו הים האדום, של קבוצות בוג'ינקאן בישראל. מלבד פיתוח ומחקר, אנו באקבן מתעדים את ה<a href="http://www.akban.org/hebwiki/%D7%A4%D7%95%D7%A8%D7%98%D7%9C:_%D7%A0%D7%99%D7%A0%D7%92%27%D7%99%D7%98%D7%A1%D7%95" title="טכניקות נינג'יטסו">סילבוס של בוג'ינקאן נינג'יטסו</a> ולא בכדי - לפני שנים ייסדתי, עם מוטי נתיב, את בוג'ינקאן ישראל. 

נשמח להיות שם. אני אדריך גם כן, ויהיה מעניין ומרתק לקבל הדרכה המגיעה מזויות ראיה אחרות. הארוע קורה בתאריכים: 
מה-4/12/14 יום חמישי עד ה-6/12/14 יום שבת. קישור בסוף המכתב. 
<img src="http://i.imgur.com/Goq1z3Ql.jpg" alt="redsea dojo" />
המכתב של אודי
לחברי אקבן שלום, 
אתם בטח שואלים מה פתאום החליטו לעשות טאיקאי באילת, איזה מין רעיון משונה זה לגרום לאנשים לנסוע כל כך רחוק בשביל אימונים, מיהם אותם משוגעים בכלל?  אז ככה ,אנחנו קבוצה קטנה ונחמדה שלקחה על עצמה להרים את האירוע לציון 40 שנות פעילות בוגי'ן קאן בישראל. אנו מייחסים חשיבות רבה לאירוע זה היות ותהיה בו הזדמנות נדירה לראות ולהראות את המגוון והעושר שיש בארצנו הקטנה. טובי המורים בארץ כבר הבטיחו את השתתפותם. אנו רוצים לתת במה לכל פרשנות והבנה של הבודו שלנו, אין דרך אחת. 

הנושא העיקרי יהיה "קיהון" הבסיס של כולם שנעשה במגוון פרשנויות. בעבר ערכנו מפגשים באילת בהיקף קטן יותר, מפגשים שהיו מוצלחים במיוחד ברמתם המקצועית והחברתית. אנו מודעים לקושי בהגעה לאילת, כתושבי אילת אנו נדרשים להתארגן בהתאם לכל אירוע במרכז הארץ. מתוך ניסיוננו זה בנינו מתכונת שבעבר קראנו לה "נופשונג'יטסו" שילוב של אימוני נינגיטסו ונופש. 

האמינו לנו זהו שילוב מנצח. אתם יכולים להתאמן והמשפחה יכולה לנפוש, שילוב של סוף שבוע לכל המשפחה, סוף שבוע חורפי עם שמש אילתית חמימה. אף אחד לא מקופח וזאת הזדמנות גם להראות מה אנחנו עושים כל כך הרבה שנים.

הבחירה של מקום האירוע בחוף הדקל באילת מאפשרת קירבה לכל מקום בעיר ושירותי חוף הכי טובים. השנה תיערך באותו תאריך אליפות ישראל בטריאתלון כך שבעיר תהייה חגיגה.

אז קדימה, שנו גישה. פתחו את דף האינטרנט שלנו והירשמו באתר שפתחנו במיוחד <a href="http://www.redseadojo.com/" title="redseadojo">www.redseadojo.com</a>. 

אודי זאגא - בוג'ין קאן, דוג'ו הים האדום