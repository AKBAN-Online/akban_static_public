<header><h1 data-permalink="/hebrew/blog/%d7%9b%d7%99%d7%a6%d7%93-%d7%9c%d7%91%d7%97%d7%95%d7%a8-%d7%a0%d7%a2%d7%9c%d7%99%d7%99%d7%9d-%d7%9c%d7%a8%d7%99%d7%a6%d7%94-%d7%9e%d7%99%d7%a0%d7%99%d7%9e%d7%9c%d7%99%d7%a1%d7%98%d7%99%d7%aa-%d7%99" data-old-permalink="/2012/6/24/%d7%9b%d7%99%d7%a6%d7%93-%d7%9c%d7%91%d7%97%d7%95%d7%a8-%d7%a0%d7%a2%d7%9c%d7%99%d7%99%d7%9d-%d7%9c%d7%a8%d7%99%d7%a6%d7%94-%d7%9e%d7%99%d7%a0%d7%99%d7%9e%d7%9c%d7%99%d7%a1%d7%98%d7%99%d7%aa-%d7%99" data-published="Sun Jun 24 2012 15:01:15 GMT+0300 (Israel Daylight Time)" data-timestamp="1340539275" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;Fitness;בלוג אקבן, אקדמית אומנות לחימה נינג'יטסו">כיצד לבחור נעליים לריצה מינימליסטית - יחפה?</h1></header>
ריצה יחפה היא חלק מתוכנית הכושר של אקבן לאצנים הסובלים מבעיות חוזרות אורטופדיות. לאחר בדיקה והערכה של <a href="http://www.akban.org/hebrew/instructor/lior" title="מאמן ריצה">מאמן ריצה</a> ופיזיותרפיסט באקבן אנו ממליצים פעמים רבות על נעל מינימלית המונעת, למרבה הפלא, פציעות רבות.

כבר כתבתי על ריצה יחפה ו<a title="ריצה סנדלים" href="http://www.akban.org/hebrew/article/447/%D7%94%D7%90%D7%9D-%D7%A0%D7%A2%D7%9C%D7%99-%D7%A8%D7%99%D7%A6%D7%94-%D7%94%D7%9F-%D7%91%D7%96%D7%91%D7%95%D7%96-%D7%9B%D7%A1%D7%A3%3F">ריצה בסנדלים</a> ויתרונות וחסרונות של <a title="ריצה מינימליסטית" href="http://www.akban.org/hebrew/fitness/sensitive_running.php">ריצה מינימלית</a> וריצה יחפה, אבל התחום שהיה פעם נחלת מספר קטן של וותיקים באקבן הופך להיות פופולארי ברמה כזו שכל החברות הגדולות מוציאות ליינים של נעליים מינימאליסטיות.
<h2>
נעלי ריצת שטח קלות</h2>
בנוסף לנעל חביבת ההתכנסות במדבר, ויבראם פייב פינגר, שאיתה רצים וותיקים רבים, יצאו בשנים האחרונות כל החברות הידועות וגם כמה ידועות פחות אבל מצוינות עם נעליים מינימאליות לשטח.

הנה קישור מעולה לבלוג הציידת עם <a title="דוגמאות של נעלי ריצה קלות" href="http://zayedet.com/2012/06/23/%D7%A0%D7%A2%D7%9C%D7%99-%D7%A8%D7%99%D7%A6%D7%AA-%D7%A9%D7%98%D7%97-%D7%A7%D7%9C%D7%95%D7%AA-%D7%9C%D7%9B%D7%99%D7%95%D7%95%D7%9F-%D7%94%D7%9E%D7%99%D7%A0%D7%99%D7%9E%D7%9C%D7%99%D7%96%D7%9D-light/">דוגמאות של נעלי ריצה קלות</a> (תודה לפרופסור חגי על הקישור).
<img src="http://i.imgur.com/D9NxT.jpg" alt="נעלי ריצה ניו בלנס מינימליות" />


 ואם כבר ציוד, נדמה לי שיחד עם מספר מצומצם של בדואים הקדמנו את הטרנד באיזה אלפיים שנה. אני מצרף ציטוט מספר השטח של אקבן "<b><a href="http://www.akban.org/hebwiki/%D9%83%D8%AA%D8%A7%D8%A8_%D8%A7%D9%84%D8%B5%D8%AD%D8%B1%D8%A7%D8%A1_%D8%A7%D9%84%D8%B5%D8%BA%D9%8A%D8%B1%D8%A9" title="פנקס השטח והמדבר">פנקס השטח</a></b>". משהו שכתבו במאה שעברה דן ה. וגם קצת אני.
<img src="http://img.artlebedev.com/mandership/i/q1.gif" alt="" width="32" height="31" hspace="10" />
<h2>מה נועלים? (מתוך פנקס השטח של אקבן)</h2>
המנעלים חשובים כל כך שכדאי להקדים מעט תאור השייך לפרק ההליכה: הדורסנות היא סימן להליכה קשה, כזאת שמזיזה אבנים, מועכת שיחים, כזאת שללא נעליים היתה פוגעת ברגל. אנו חושבים על זה כך: בכל פעם שהנעל מגינה על הרגל, הצעד אינו נכון. ולכן, כשכל הצעדים נכונים, אז אפשר ללכת רק עם סנדלים. היות ואיננו הולכים מחוץ לעיר תמיד ולא כול הצעדים מושלמים, ניקח איתנו, בעיקר ללילה, נעליים קלות. הנעליים קלות וחזקות. טוב שהנעליים יהיו קלות כי אנו סוחבים אותן, טוב שיהיו פשוטות, כדי שלא נשאיר עקבות היי-טק, והמחיר? כבר כתבנו, כדי שאפשר יהיה להיפטר מהן ללא יסורי מצפון. הסף העליון של הנעל טוב שלא יעבור את גובה הקרסול בכדי שתישמר התנועה החופשית של כף הרגל. תנועה חופשית של קרסול חזק היא ממפתחות ההליכה המהירה בשטח. יותר על כך בפרק המוקדש להליכה.
סנדלים הם כלי ההליכה המתאים לאימון הרגל, הסנדל משמש למניעת שריטות בכף הרגל, זה הכול. את כול שאר ההגנות מספקת צורת ההליכה, לא הנעל. יחד עם הסנדלים טוב לשים גרביים, במיוחד בחורף, אז כדאי להשתמש בגרב מצמר.
רובנו הולכים עם נעליים קלות בתרמיל וסנדלים על הרגליים. הנעליים ללילה. השילוב הזה שומר על ההליכה ועל הרגליים ובעיקר שומר את הראש רענן.
<img src="http://img.artlebedev.com/mandership/i/q2.gif" alt="" width="32" height="31" />
