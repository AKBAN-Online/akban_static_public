<header><h1 data-permalink="/hebrew/blog/%d7%9e%d7%90%d7%a1%d7%98%d7%a8-%d7%99%d7%95%d7%92%d7%94-%d7%98%d7%99%d7%a8%d7%95%d7%9e%d7%9c%d7%90%d7%99-%d7%a7%d7%a8%d7%99%d7%a9%d7%a0%d7%94-%d7%9e%d7%a6%d7%a8%d7%99%d7%94-%d7%93%d7%95%d7%92" data-old-permalink="blog/article/291" data-published="Fri Apr 22 2011 00:00:00 GMT+0300 (Israel Daylight Time)" data-timestamp="1303419600" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;מחשבות וותיקים;כותב: יוסי שריף;מאמרים שלא תורגמו;מאסטרים;בלוג אקבן, אקדמית אומנות לחימה נינג'יטסו">מאסטר יוגה - טירומלאי קרישנה מצ'ריה - דוגמה שלישית</h1></header>
<p style="text-align: justify;"><a href="http://www.akban.org/hebrew/instructor/yossi"> מאת יוסי שריף</a>
אין זה סוד שחלקים גדולים מ<a href="http://www.akban.org/hebrew/fitness/himum.php"> החימום באקבן</a> כוללים אסאנות יוגה. יש לכך שלוש סיבות: ההשפעה של תרגילי יוגה על הצומי, מייסד בוג'ינקאן, התרגול היומי של יוגה של המורה שלי בנינג'יטסו, דורון נבון
והיוגה שתרגלתי בהמלצתו אצל אומרה זוטרה ואחר כך אצל מורה נוסף שאני לומד אצלו - <a href="http://www.akban.org/hebrew/experts/nir_unger"> ניר לין אונגר</a>.</p>
<p style="text-align: justify;">צריך רק מעט סבלנות, קצת יותר מארבע דקות סרטון מאפשרות הצצה לחיים שלמים. בסרטון הנדיר הזה מתרגל '''קרישנהמצ'ריה''', המורה של מורי היוגה הגדולים איינגר, פטבהי, אינדרה דווי ו-סריווטסה רמהסוואמי, את אסאנות היוגה הבסיסיות שלו ומסיים בתרגול נשימה יוגית - פראנאיימה. היותו מאסטר נגזרת לא רק מהתרגול אלא מאיכות ומספר התלמידים שהוכשרו על ידו.</p>
<p style="text-align: justify;">מוצא חן בעיני שאין לו שום עניין ב'איך זה נראה', רק ב'איך זה מרגיש'. קרישנהמצ'ריה מחפש בזמן תרגול הנשימה את החסימה המתאימה ומבצע אותה במיומנות, זה הכל.</p>
<p style="text-align: justify;">בגישה כזו יכול לנקוט רק מאסטר שביצוע ה<a href="http://www.akban.org/hebwiki/פרקטיס"> פרקטיס</a> שלו הוא יומי. הוא מאפשר מבט של הצלם לתוך השיגרה שלו, אין כאן ביצוע מיוחד, אבל כל מתרגל רואה את מספר החזרות העצום שיצרו את התרגול הפשוט רק לכאורה.</p>

<iframe width="450" height="253" src="https://www.youtube.com/embed/T5YuY0z7UtQ" frameborder="0" allowfullscreen></iframe>
