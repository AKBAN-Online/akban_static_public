<header><h1 data-permalink="/hebrew/blog/%d7%90%d7%a7%d7%91%d7%9f-%d7%9e%d7%aa%d7%97%d7%a8%d7%94-%d7%91%d7%90%d7%9c%d7%99%d7%a4%d7%95%d7%aa-%d7%99%d7%a9%d7%a8%d7%90%d7%9c-%d7%94%d7%a4%d7%aa%d7%95%d7%97%d7%94-%d7%91%d7%94%d7%90%d7%91%d7%a7" data-old-permalink="hebrew/article/576/%D7%90%D7%A7%D7%91%D7%9F-%D7%9E%D7%AA%D7%97%D7%A8%D7%94-%D7%91%D7%90%D7%9C%D7%99%D7%A4%D7%95%D7%AA-%D7%99%D7%A9%D7%A8%D7%90%D7%9C-%D7%94%D7%A4%D7%AA%D7%95%D7%97%D7%94-%D7%91%D7%94%D7%90%D7%91%D7%A7%D7%95%D7%AA" data-published="Wed Feb 24 2010 00:00:00 GMT+0200 (Israel Standard Time)" data-timestamp="1266962400" data-tags="ג׳ורנאל אקבן, אקדמית אומנות לחימה נינג'יטסו;Events;Bjj;Mma;Author: Yossi Sheriff;בלוג;בלוג אקבן, אקדמית אומנות לחימה נינג'יטסו">אקבן מתחרה באליפות ישראל הפתוחה בהאבקות</h1></header>
אלוף הקרבות רנזו גרייסי קנה לו תהילת עולם כשניצח בארועי אומנות לחימה משולבת. אלא שרנזו גרייסי ( שלימד גם באקבן) התחיל את דרכו כלוחם באומנות הלחימה <a href="http://www.akban.org/wiki/index.php/ג'יו_ג'יטסו_ברזילאי"> ג'יו ג'יטסו ברזילאי</a>. באומנות לחימה זו לובשים שני הספורטאים חליפות המאפשרות להם מגוון אפשרויות טכניות, ריתוקים והטלות.

כדי לקחת את ג'יו ג'יטסו ברזילאי לתחום <a href="http://www.akban.org/wiki/index.php/MMA_אומנויות_לחימה_משולבות"> אומנויות הלחימה המשולבות</a>, MMA, חייבים ללמוד אומנויות לחימה חשובות ובינהן איגרוף, איגרוף תאילנדי והאבקות.
האבקות שונה במקצת מ- ג'יו ג'יטסו ברזילאי. האבקות, גרפלינג, מחייבת את הספורטאים לשנות את טכניקות הלחימה על הקרקע בעיקר בגלל שאין חליפה ויש פחות אפשרויות לתפיסה בטוחה.

כבר שנתיים מרים חיים גוזלי, מבכירי תלמידיו של אלוף הקרבות רנזו גרייסי, את אליפות ישראל הפתוחה בהאבקות. ולא סתם אליפות האבקות אלא אליפות המשמשת כמוקדמות לאליפות העולם המתרחשת באחת ממדינות המפרץ, אבו דאבי.

טובי הלוחמים בעולם מגיעים לתחרות נחשבת זו הנקראת בקיצור ADCC, ונלחמים במה שנחשב לפסגת העבודה הטכנית של קרבות ללא חליפה. בזכות אנשי חזון כמו גוזלי מתקרבות אומנויות הלחימה בישראל צעד נוסף לקראת מקצועיות.
בשנה שעברה <a href="http://www.akban.org/hebrew/galleries/index.php/galleries-akban/Events/ADCC-Israel-Perliminaries_2008"> הגיעו שני לוחמים</a> מ<a href="http://www.akban.org/hebrew/about/"> האקדמיה לאומנויות לחימה ותנועה</a> - אקבן, לתחרות. השנה, בגלל שזה נופל על סוף תקופת הבחינות באוניברסיטה, יגיע רק אחד - טל.
טל, חגורה שחורה באקבן ובנוסף תלמיד BJJ של ריקרדו דה לה ריווה מברזיל, משפץ כבר תקופה את יכולות הלחימה על הקרקע בקבוצת תל אביב של אקבן.

התחרות מתקיימת ביום שבת, תאריך 27 לפברואר, שעה 09:00 ואילך, רחוב גבעת התחמושת 27, בית מפעל הפיס צמוד לתיכון קרית שרת חולון.
אני אבוא לעודד, כיף שיש ארועים כאלו.