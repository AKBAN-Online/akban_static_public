<header><h1 data-permalink="/hebrew/blog/%d7%92%d7%a8%d7%99-%d7%a1%d7%99%d7%99%d7%a0%d7%a4%d7%9c%d7%93-%d7%9e%d7%90%d7%a1%d7%98%d7%a8-%d7%a9%d7%9c-%d7%94%d7%aa%d7%91%d7%95%d7%a0%d7%a0%d7%95%d7%aa-%d7%95%d7%a1%d7%99%d7%a4%d7%95%d7%a8" data-old-permalink="/2013/1/7/%d7%92%d7%a8%d7%99-%d7%a1%d7%99%d7%99%d7%a0%d7%a4%d7%9c%d7%93-%d7%9e%d7%90%d7%a1%d7%98%d7%a8-%d7%a9%d7%9c-%d7%94%d7%aa%d7%91%d7%95%d7%a0%d7%a0%d7%95%d7%aa-%d7%95%d7%a1%d7%99%d7%a4%d7%95%d7%a8" data-published="Mon Jan 07 2013 09:09:23 GMT+0200 (Israel Standard Time)" data-timestamp="1357542563" data-tags="ג׳ורנאל אקבן, אקדמית אומנות לחימה נינג'יטסו;Author: Yossi Sheriff;בלוג;כותב: יוסי שריף;מאסטרים;בלוג אקבן, אקדמית אומנות לחימה נינג'יטסו">ג'רי סיינפלד - מאסטר של התבוננות וסיפור</h1></header>
שנים הייתה הסדרה "סיינפלד" אחת האהובות עלי ביותר. עם הזמן גיליתי עובדות שונות על היוצרים והשחקנים, מהיותו של השחקן ג'ייסון אלכסנדר, קוסטנזה, אומן לחימה, קרטיסט, בעל דרגה בכירה ביותר ועד להיותו של סיינפלד בעצמו, כותב הסדרה יחד עם לארי דייויד, בעל אתוס של <a title="זן" href="http://www.akban.org/hebwiki/%D7%96%D7%9F">זן</a>.

זו לא איזו השלכה שלי. ב<a title="סיינפלד בניו יורק טיימס" href="http://www.nytimes.com/2012/12/23/magazine/jerry-seinfeld-intends-to-die-standing-up.html?_r=0&amp;pagewanted=all">ראיון אחרון ב -ניו יורק טיימס</a> אומר סיינפלד: "זה דומה לקליגרפיה או לבודו. אני רוצה לייצר <a title="cricket cages" href="http://en.wikipedia.org/wiki/File:COLLECTIE_TROPENMUSEUM_Houten_doos_op_pootjes_met_achttien_bamboe_kokers_voor_vechtkrekels_TMnr_1936-10a.jpg">כלובים לצרצרים</a>. אתה מכיר את הכלובים היפנים לצרצרים? זעירים, עם דלתות? זהו זה בשבילי: פרישות ודיוק, ללטש דבר קטן רק בשביל הליטוש."

למרות ששוויו היום עולה על 800,000,000 דולר מקפיד סיינפלד לעבוד בסטנדאפ מספר פעמים בשבוע במקומות קטנים בדרך כלל. הוא אומר על כך: "קראתי מאמר לפני מספר שנים שמצביע על כך שאם אתה מתאמן בספורט הרבה, זה ממש הופך לפס-רחב: הנתיב העצבי במוח שלך מכיל הרבה יותר מידע. ברגע שאתה מפסיק להתאמן, הנתיב מתחיל להצטמק בחזרה. כשקראתי את זה זה שינה לי את החיים. לפני כן הייתי חושב, מדוע אני עדיין עושה את הסטים האלו, עולה על הבמה? האם אני לא יודע כיצד? התשובה היא לא.
אתה חייב להמשיך לעשות את זה. הפס הרחב מתחיל להתכווץ מהרגע שאתה מפסיק."

ואחר כך: "אני מתכוון להמשיך לתרגל סטנדאפ עד לגיל 80, ואולי אחר כך".

הנה סיינפלד מדגים כיצד הוא מלטש בדיחה במשך מספר שנים. בלוק כתיבה, עט, מחיקות, הופעות. ושוב בלוק כתיבה, עט, מחיקות. שנתיים לבדיחה אחת. לא ממש מצחיקה בינתיים.
<h2>וידאו של ג'רי סיינפלד - כיצד לכתוב בדיחה</h2>
<iframe width="560" height="315" src="https://www.youtube.com/embed/itWxXyCfW5s" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>