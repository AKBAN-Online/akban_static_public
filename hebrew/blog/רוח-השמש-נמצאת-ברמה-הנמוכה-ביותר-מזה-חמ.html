<header><h1 data-permalink="/hebrew/blog/%d7%a8%d7%95%d7%97-%d7%94%d7%a9%d7%9e%d7%a9-%d7%a0%d7%9e%d7%a6%d7%90%d7%aa-%d7%91%d7%a8%d7%9e%d7%94-%d7%94%d7%a0%d7%9e%d7%95%d7%9b%d7%94-%d7%91%d7%99%d7%95%d7%aa%d7%a8-%d7%9e%d7%96%d7%94-%d7%97%d7%9e" data-old-permalink="hebrew/article/391/-%D7%A8%D7%95%D7%97-%D7%94%D7%A9%D7%9E%D7%A9-%D7%A0%D7%9E%D7%A6%D7%90%D7%AA-%D7%91%D7%A8%D7%9E%D7%94-%D7%94%D7%A0%D7%9E%D7%95%D7%9B%D7%94-%D7%91%D7%99%D7%95%D7%AA%D7%A8-%D7%9E%D7%96%D7%94-%D7%97%D7%9E%D7%99%D7%A9%D7%99%D7%9D-%D7%A9%D7%A0%D7%94" data-published="Mon Oct 06 2008 00:00:00 GMT+0200 (Israel Standard Time)" data-timestamp="1223244000" data-tags="ג׳ורנאל אקבן, אקדמית אומנות לחימה נינג'יטסו;Events;Culture;Author:Shimi Samuel;בלוג;בלוג אקבן, אקדמית אומנות לחימה נינג'יטסו">רוח השמש נמצאת ברמה הנמוכה ביותר מזה חמישים שנה</h1></header>
ספינת החלל יוליסס, וציוד המחקר שעל סיפונה, SWOOPS, מדווחים על הרמה הנמוכה ביותר של רוח שמש בחמישים השנה האחרונות.

רוח השמש היא פלסמה של חלקיקים טעונים (פרוטונים, אלקטרונים, וחלקיקים מיוננים אחרים) שנזרקים מהשמש בכל הכיוונים במהירויות עצומות, כמעט מיליון קמ"ש. רוח השמש אחראית לצורה של זנבות כוכבי שביט ולצורה הלא סימטרית של השדות המגנטיים מסביב לכוכבי הלכת.

הרוח השמשית מגדירה את הגבול של מערכת השמש וגבול זה, הגבול החיצון של ההליוספירה (כך קוראים לזה עמיתי האקבנאוטים המכובדים), מרחיק ממערכת השמש ומכוכבי הלכת חלק נכבד מהקרינה הקוסמית המזיקה של החלל. בנוסף לירידה של לפחות עשרים אחוז ברוח השמש מצאו מדעני סוכנות החלל האירופית ירידה של 30% בשדה המגנטי של השמש מאז שנות התשעים. "דבר זה מקטין עוד יותר את השדה המגן על מערכת השמש" הכריז אריק פוזנר, האחראי מטעם נאסא על החללית יוליסס.

שתי גשושיות וויאג'ר ואיזה שניים שלושה מדענים הם היחידים שירוויחו מהצטמקות השדה המגן, לאחר יותר משלושים שנים בחלל ימצאו גשויות וויאג'ר את עצמן מחוץ להליוספירה בעוד זמן קצר יחסית ויהיו החלליות הראשונות שיצאו ממערכת השמש.

מה כל זה קשור ל<a href="http://www.akban.org/hebrew/fitness/"> כושר גופני</a>? <a href="http://www.akban.org/wiki/index.php/%D7%90%D7%95%D7%9E%D7%A0%D7%95%D7%99%D7%95%D7%AA_%D7%9C%D7%97%D7%99%D7%9E%D7%94"> אומנויות לחימה</a>? <a href="http://www.akban.org/hebrew/about/"> אקבן</a>? צריך להביט על קורות החיים של <a href="http://www.akban.org/hebrew/about/contact_list.php"> מדריכי ההגנה העצמית</a> כדי להבין, או אולי על המיתון המתקרב ובא.
<img src="http://www.esa.int/images/McComas-3rdImage-full_L.jpg" alt="image" />

<a href="http://science.nasa.gov/headlines/y2008/23sep_solarwind.htm"> קישור למאמר של נאסא</a>
<a href="http://www.esa.int/esaSC/SEMR9MQ4KKF_index_0.html"> קישור למאמר של סוכנות החלל האירופית </a>