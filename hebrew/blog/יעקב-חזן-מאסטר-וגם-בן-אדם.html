<header><h1 data-permalink="/hebrew/blog/%d7%99%d7%a2%d7%a7%d7%91-%d7%97%d7%96%d7%9f-%d7%9e%d7%90%d7%a1%d7%98%d7%a8-%d7%95%d7%92%d7%9d-%d7%91%d7%9f-%d7%90%d7%93%d7%9d" data-old-permalink="hebrew/news/yaakov-hazan" data-published="Thu Aug 28 2014 09:07:50 GMT+0300 (Israel Daylight Time)" data-timestamp="1409206070" data-tags="ג׳ורנאל אקבן, אקדמית אומנות לחימה נינג'יטסו;Inside dojo;Culture;Author: Yossi Sheriff;בלוג;thinktank;בלוג אקבן, אקדמית אומנות לחימה נינג'יטסו">יעקב חזן, מאסטר וגם בן-אדם</h1></header>
<a href="https://www.akban.org/hebrew/instructor/yossi">יוסי שריף</a> - 28.8.2014

אני מצרף פוסט של אומן לחימה מהשורה הראשונה, אדם שהיה ותיק כשאני התחלתי להתאמן, לפני יותר משלושים שנה. מדריך שממשיך להתאמן, לתת כבוד למורה המשותף שלנו, דורון נבון, ובעיקר לשמור על מקצועיות ואומץ לומר מה שבראש שלו. א-מענטש.
לפני יום כתב יעקב חזן על הדף של אקבן בפייסבוק:
<blockquote cite="https://www.facebook.com/akban.academy">אני רוצה להדגיש שוב את התרומה העצומה של יוסי שריף לנין ג'וצו כך שכל תלמיד ומדריך יכולים לגשת לאתר אקבן וללמוד ויזואלית איך נראות כל קאטות הנין ג'וצו. יש להעריך זאת מאד ולדעת להכיר תודה! יוסי השקיע בזה המון עבודה וממון פרטי שלו תוך שיתוף הידע לכולם . יישר כח</blockquote>
<img src="http://i.imgur.com/QC8ZkTU.png" alt="Facebook post" />

היה לי כיף לקרוא את זה, דא עקא, זה גרם לי לחשוב קצת על זמנים אחרים.

העבודה בדוג׳ו כפופה לאמת המקצועית שלי, אבל האמת המקצועית שלי אינה אבסולוטית. זה טוב. אני מעודד ביקורת על ההתנהלות שלי. מוותיקים אחרי <a title="קולוקוויום" href="http://www.akban.org/hebwiki/%D7%A7%D7%98%D7%92%D7%95%D7%A8%D7%99%D7%94:%D7%A7%D7%95%D7%9C%D7%95%D7%A7%D7%95%D7%95%D7%99%D7%95%D7%9D_%D7%91%D7%90%D7%A7%D7%91%D7%9F">קולוקוויום</a> וסמינרים גדולים אני תמיד מבקש: ״תגיד ...רק מה שצריך לתקן, לא מעניין אותי לשמוע את הדברים הטובים״. זו הסיבה העיקרית שכתבתי את האתר כקוד פתוח, כשיש גישה ציבורית אפשר לשפר לא רק את ה PHP, אלא אפילו את הנשימה.

ביקורת זה כמו ראי מסוג מסוים, זו לא המציאות, אבל זה שיקוף של צד חשוב שלה. ככה ממשיכים להשתפר. אפילו ביקורת קשה, שלא מסכימים לה, חשובה. כתב לי פעם מורה אמריקאי ב<a title="בוג׳ינקאן" href="http://www.akban.org/hebwiki/בוג%27ין_קאן">בוג׳ינקאן</a>: ״אתה לא זז כמו שהצומי מלמד עכשיו לזוז ולכן אמליץ לתלמידים שלי לא להסתכל על <a title="טכניקות נינג'יטסו" href="http://www.akban.org/hebwiki/%D7%A4%D7%95%D7%A8%D7%98%D7%9C:_%D7%A0%D7%99%D7%A0%D7%92'%D7%99%D7%98%D7%A1%D7%95">טכניקות הנינג׳יטסו</a> שלך ולא ליצור איתך קשר״. בעיני זו ביקורת לגיטימית, סובייקטיבית. אז המשכתי לשים לב, הוא צודק, אני לא זז כמו שהצומי זז היום.

אני מקבל את העניין הזה כנתון, זה המצב.

לכן אני מרשה לעצמי רגע נוסף של קורת רוח ותודה. אני מודה ליעקב חזן, סמפאי, בכיר שלי בדוג׳ו הישן של דורון, גם על ההשראה שהתנועה שלו נותנת לי וגם על הדבר הטוב שהוא העיז לכתוב. דומו אריגטו גוזיימשטה יעקב סנסאיי.

<img src="http://i.imgur.com/AtWSMKZl.jpg" alt="Yakov &amp; Doron Fibonachi" />