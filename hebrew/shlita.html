<header><h1 data-permalink="hebrew/shlita">שליטה - מתי צריך דטאנט?</h1></header>
<img src="https://i.imgur.com/Hwr350Pl.jpg" alt="שליטה רגשית בטיפול בפצוע בשיטת דטאנט" />
שיטת דטאנט מייצרת שליטה רגשית ומחשבתית, גם בזמן חרום וגם אצל אנשים רגילים, כמונו.

נכון, אנשים מיוחדים יכולים לשלוט ברגשות ולהגיב נכון גם במצבים שבהם הרוב יגיב בחוסר שליטה מוחלט. מהי היכולת שיש לאותם אנשים?

שיטת דטאנט מלמדת שליטה בכל קשת הרגשות הקשורים למצב דחק - החל בחרדה קלה, דרך פחד המפריע לפעולה ועד לכעס היכול לגרום לתגובה אימפולסיבית ומזיקה.

אנחנו מלמדים שיטה זו בצה״ל (קורס מ״כים, פו״מ אלון, אוגדת איו״ש), בבתי חולים לצוותי מלר״ד, צוותי חילוץ, חברות בינלאומיות (דויטשה טלקום, קומקאסט) וצוותי חרום (בז״ן).

&nbsp;

&nbsp;
<h2>שליטה בשיגרה מול שליטה בחרום</h2>
<img src="https://i.imgur.com/UwHc1btl.jpg" alt="התקפת טילים - ויסות רגשי בשיטת דטאנט" />

ישנן שתי מסגרות זמן שבהן אנו צריכים שליטה - שליטה לאורך זמן ושליטה בארוע נקודתי, בטווח קצר. כדי לבנות שליטה ריגשית בארוע נקודתי אנו חייבים משמעת וטכניקה. גם טכניקות דטאנט מחייבות תרגול קבוע.

בזמן חרום יש רגע ספציפי שבו אנו נדרשים להגיב מיד. התגובה צריכה להיות נכונה: מצד אחד לא לקפוא ומצד שני לא להגיב בצורה בלתי נשלטת. לאורך שנים אנחנו יוצרים שליטה וכוח רצון באמצעות תרגול גופני נכון.

לגוף, למנח שלו, לאופן בו אנו נושמים ומדברים, יש השפעה מכרעת על המחשבות והרגשות שלנו, לא רק לאורך שנים אלא מייד. הדרך שבה אנו משתמשים בגוף משנה את הדרך בה אנו חושבים.

&nbsp;

&nbsp;
<h2>שליטה ריגשית ומחשבתית בזמן דחק</h2>
<img src="https://i.imgur.com/xczgXPj.jpg" alt="שיטת דטאנט לויסות רגשי גופני - " />
תגובת דחק - אפילו אם היא מופיעה ״רק״ בויכוח במשפחה - בולמת את הזיכרון הנוהלי וגוררת שרשרת של תופעות הורמונליות, עצביות וקוגניטיביות אשר מצמצמות את שדה הראיה, פוגמות בשיפוט ובמוטוריקה העדינה ומובילות להתדרדרות מהירה של כל מצב. זאת אומרת שערכים ונורמות שנלמדו באופן מחשבתי בלבד יעלמו בזמן שאנו זקוקים להם יותר מכל.

&nbsp;

&nbsp;
<h2>מה קורה לאדם שלא התאמן?</h2>
<img src="https://i.imgur.com/L8gdv7Ol.jpg" alt="הילחם ברח או קפא בסדנת דטאנט" />
ברגעים קשים אנו צריכים להחליט ולבצע החלטות נכונות ומהירות. דווקא אז המערכת שלנו עוברת לתגובה קדומה של מערכת העצבים - מנגנון 3F, באנגלית Fight, Flight, Freeze, ובעברית: הילחם, ברח או קפא.

זהו מנגנון שבסוואנה או בג׳ונגל משמר חיים ואיננו רוצים להיפטר ממנו, אנחנו רוצים לנצל אותו לצרכינו. בעזרת שיטת דטאנט אנו מווסתים אותו כדי להשתמש ב3F במקצועיות. אנו קוראים לזה קשיבות קרבית, Combat mindfulness. קשיבות קרבית אינה רגיעה ואינה תוקפנות, זהו מצב המוכר לאומני לחימה המאפשר עצירה וקשב או מהירות והחלטיות - הכל באופן נשלט.

בשביל לקבל את ההחלטות הנכונות, עלינו להיות בשליטה מלאה על עצמנו גם בשיגרה. השיגרה היומית היא הזמן החשוב שבו ניתן לקבע הרגלים מתאימים, גם לחיי יום יום וגם לזמני דחק.

&nbsp;

&nbsp;
<h2>משמעת היא חופש</h2>
<img src="https://i.imgur.com/f4tPUp8l.jpg" alt="שכיבות סמיכה תוכנית הכושר אקבן" />

תרגול גופני בשיטת דטאנט הוא מפתח לשליטה.

תרגול טכניקות גופניות הוא כלי מדויק, אפשר למדוד אותו בעזרת מעקב נתונים (דופק, קצב נשימה, לחץ דם, הזעה ועוד). רק בעזרת טכניקות גופניות ניתן לקבע גם לקבע <a href="https://www.akban.org/hebrew/%D7%A7%D7%A9%D7%99%D7%91%D7%95%D7%AA-%D7%A7%D7%A8%D7%91%D7%99%D7%AA">קשיבות קרבית</a> ולרכוש משמעת לכל החיים.טכניקות השליטה שפותחו ב<a href="https://www.akban.org/detant/">דטאנט</a> מושתתות על מחקר מדעי של יחסי הגומלין בין המדדים הפיזיולוגיים ובין המצב הרגשי והקוגניטיבי.

המשמעת המאפשרת את השינוי הזה מבוססת על תרגול גופני. אין צורך להיות בכושר גבוה, ניתן לתרגל ולהשיג שליטה גם עם מגבלה גופנית.

אנו מעבירים את סדנת השליטה שלנו בקורסי פיקוד בצה״ל, גופי ביטחון שונים, צוותים במוסדות רפואיים ובתחום החומרים המסוכנים, מנהלים בחברות וגם אנשים פרטיים הרוצים לשפר את הויסות הרגשי במצבי עימות ולנהל אותם בשליטה ובבהירות.
<h3>וידאו דטאנט
<iframe src="https://www.youtube-nocookie.com/embed/3b6FGL4pxtA?rel=0" width="560" height="315" frameborder="0" allowfullscreen="allowfullscreen"></iframe></h3>
<h3>לימדו איך לשלוט בפחד ובלחץ
<a href="tel:+052-5108747">התקשרו אלינו 052-5108747</a> והשתתפו בסדנאות פורצות הדרך של דטאנט. לימדו כיצד להיות קרי רוח, החלטיים וממוקדים בזמני דחק ובשגרה.</h3>

&nbsp;

&nbsp;