<header><h1 data-permalink="hebrew/about/self-defense.php">הגנה עצמית למורים, עובדי ציבור, מאבטחים ואזרחים - קורסים מותאמים</h1></header>
<p style="text-align: justify;"><strong>הגנה עצמית </strong>היא פעולה לחימתית הנעשית כדי להגן על שלומנו ועל שלומם של היקרים לנו. החוק מאפשר הגנה עצמית, וזו חייבת להיות מידתית. כלומר התגובה של המגן חייבת להיות עוצמתית אבל במידה מתאימה.
יכולות הגנה עצמית כאלו אפשר ללמוד בקלות ובזמן קצר בקורסים המזורזים להגנה עצמית של אקבן.</p>

<h2 style="text-align: justify;"><span id=".D7.A7.D7.95.D7.A8.D7.A1_.D7.94.D7.92.D7.A0.D7.94_.D7.A2.D7.A6.D7.9E.D7.99.D7.AA_.D7.95.D7.9E.D7.A0.D7.99.D7.A2.D7.AA_.D7.90.D7.9C.D7.99.D7.9E.D7.95.D7.AA_.E2.80.93_.D7.9E.D7.91.D7.99.D7.AA_.D7.90.D7.A7.D7.91.D7.9F.2C_.D7.90.D7.95.D7.9E.D7.A0.D7.95.D7.99.D7.95.D7.AA_.D7.9C.D7.97.D7.99.D7.9E.D7.94" class="mw-headline"> קורס הגנה עצמית ומניעת אלימות – מבית אקבן, אומנויות לחימה </span></h2>
<p style="text-align: justify;">קורסי "הגנה עצמית" של אקבן מועברים על ידי מדריכים מנוסים ומוסמכי ווינגייט.</p>
<p style="text-align: justify;">בקורס אנו שמים בצד את כל הצדדים האומנותיים וספורטיביים של הלחימה ולומדים כיצד לזהות מצבי עימות, מהו מנגנון ההסלמה וכיצד אפשר לנטרל עימותים אלימים על ידי התנהגות נכונה או תגובה פיזית. זהו אינו קורס של טכניקות גופניות בלבד. בקורס נלמדות בנוסף גם יכולות אבחון, תחקור תוך כדי ארוע, תכסית, אמל"ח, דיאלוג, נשימה וניהול עימות מילולי.</p>

<h3><span id=".D7.9E.D7.99_.D7.94.D7.9E.D7.93.D7.A8.D7.99.D7.9B.D7.99.D7.9D_.D7.91.D7.A7.D7.95.D7.A8.D7.A1_.22.D7.94.D7.92.D7.A0.D7.94_.D7.A2.D7.A6.D7.9E.D7.99.D7.AA.22_.D7.A9.D7.9C_.D7.90.D7.A7.D7.91.D7.9F" class="mw-headline"> מי המדריכים בקורס "הגנה עצמית" של אקבן </span></h3>
<p style="text-align: justify;">בוגרי בית הספר אקבן מלמדים בארץ ובחו"ל אזרחים, אנשי מקצועות הציבור, כוחות ביטחון ושיטור מאז שנת 1985. כל המדריכים בעלי רקע עשיר במערכת הבטחון ובהדרכה. אקבן מתמחה באינטגרציה של יכולות הגנה עצמית ולחימה. החל בהגנה נגד סכין וכלי נשק חדים וכלה בהתחמקות מול כמה תוקפים. קורס ההגנה העצמית של אקבן מצייד את בוגרי הקורס בתגובות מתאימות והחלטיות ובאפשרות בטוחה לתרגל אותן במהלך האימונים וגם אחר כך, בבית בעזרת יכולות המדיה של אתר אקבן, האתר הגדול מסוגו בעולם.</p>

<h3><span id=".D7.9E.D7.94_.D7.9E.D7.99.D7.99.D7.97.D7.93_.D7.90.D7.AA_.D7.94.D7.A9.D7.AA.D7.9C.D7.9E.D7.95.D7.AA_.D7.94.D7.92.D7.A0.D7.94_.D7.A2.D7.A6.D7.9E.D7.99.D7.AA_.D7.A9.D7.9C_.D7.90.D7.A7.D7.91.D7.9F" class="mw-headline"> מה מייחד את השתלמות הגנה עצמית של אקבן </span></h3>
<p style="text-align: justify;">אין זה עוד קורס של קרב מגע או קפ"פ. זהו מכשיר ייחודי, מדויק ויעיל ללימוד העימות המשלב בין שפת גוף נכונה, קריאה מדויקת של המצב והבנה עצמית של התהליכים הפסיכולוגיים בזמן עימות מתקרב. בקורס "הגנה עצמית" לומדים לזהות מצבי עימות, כיצד הם מסלימים וכיצד אפשר לנטרל אותם על ידי התנהגות רגשית וגופנית נכונה או לחילופין בעזרת טכניקת לחימה יעילה.</p>
<p style="text-align: justify;">זוהי סדנה שונה שמטרתה אינה רק הביטחון העצמי שבלימוד נושא חיוני זה אלא הגרעין שהיא עוזרת לשתול: גרעין של טכניקות לחימה ללא פשרות ואפשרות להביט על עימותים אישיים מבעד להתנסות ישירה ואימון. כמו בקורסים אחרים מבית אקבן, סדנה זו מותאמת במיוחד לאנשים שאינם ספורטאים ונותנת לעוברים אותה דרך לשלב בין שפת גוף נכונה, קריאה מדויקת של המצב והבנה עצמית של התהליכים הפסיכולוגיים בזמן עימות מתקרב.</p>
<p style="text-align: justify;">חלק מהסדנאות מותאם במיוחד, על ידי צוות פיזיולוגים ופיזיותרפיסטים לתרגול של אנשים מבוגרים ולא נדרשות יכולת ספורטיביות מלבד בריאות תקינה.</p>

<h3><span id=".D7.9E.D7.94_.D7.9E.D7.93.D7.95.D7.95.D7.97.D7.99.D7.9D_.D7.91.D7.95.D7.92.D7.A8.D7.99_.D7.A1.D7.93.D7.A0.D7.AA_.D7.94.D7.94.D7.92.D7.A0.D7.94_.D7.94.D7.A2.D7.A6.D7.9E.D7.99.D7.AA_.D7.9C.D7.90.D7.97.D7.A8_.D7.94.D7.A7.D7.95.D7.A8.D7.A1" class="mw-headline"> מה מדווחים בוגרי סדנת ההגנה העצמית לאחר הקורס </span></h3>
<p style="text-align: justify;">חניכים שעברו קורס "הגנה עצמית" מבית אקבן מדווחים שמרבית העימותים שבהם הם היו מעורבים נפתרים לאחר הקורס בצורה שאינה אלימה או ברמת מגע נמוכה מאוד. יחד עם זאת, חניכים שנאלצו להתמודד מול תוקפים ידעו לעשות זאת באופן תקיף והולם.</p>

<h3><span id=".D7.A2.D7.9C_.D7.94.D7.9E.D7.93.D7.A8.D7.99.D7.9A_.D7.94.D7.91.D7.9B.D7.99.D7.A8" class="mw-headline"> על המדריך הבכיר </span></h3>
<p style="text-align: justify;">ליוסי שריף ניסיון רב בעימותים ובלימוד לוחמה. כאומן לחימה באומנות לחימה קרבית מסורתית הקדיש יוסי יותר מעשרים שנה ללימוד בכלים מדעיים של המתרחש לפני ובזמן אירועים אלימים. יוסי שריף לומד אומנות לחימה מסוף שנות השבעים. באמצע שנות השמונים התחיל ללמד את אומנות הלחימה היפנית בודו נינג'יטסו והקים את אחד מבתי הספר הגדולים והמקצועיים בישראל - ביה"ס הגבוה ללחימה, אקבן. לבית ספר זה אלפי בוגרים וכ- 85 <a class="external text" href="http://www.akban.org/hebrew/about/black-belts.php">חגורות שחורות</a>.</p>
<p style="text-align: justify;">בתחילת שנות התשעים קיבל יוסי את דרגת החגורה השחורה החמישית (דאן 5) כשנבחן אצל ראש השיטה היפני. יוסי בילה במקביל שנים רבות על ספסל הלימודים האקדמי כשהוא מתמחה בפיזיותרפיה</p>
<p style="text-align: justify;">כחייל קרבי במלחמת לבנון הראשונה ואחר כך כפרמדיק קרבי בשמ"פ, נתקל יוסי במספר רב של מצבי חירום, קרב ועימות והיה חייב לגבש דרכי פעולה כדי להתמודד עם הלחצים המקדימים ומלווים מצבי דחק ועימות. קורס מורים בשיטת פלדנקרייז והתנסות נמשכת, רבת שנים, בשיטת התנועה והמדיטציה ניראדין משלימות את השכלתו של יוסי ומאפשרות לו להתייחס גם לצדדים הרכים של החיים בתוך הלימוד. יוסי פירסם ספר ושני ספרי הדרכה והוא היוזם והכותב של פרויקט אקבן, סטארטאפ המשתמש בטכנולוגיה סמנטית לתיעוד של אומנויות הלחימה בעולם.</p>

<h3><span id=".D7.A0.D7.AA.D7.95.D7.A0.D7.99.D7.9D_.D7.A2.D7.9C_.D7.94.D7.94.D7.A9.D7.AA.D7.9C.D7.9E.D7.95.D7.AA" class="mw-headline"> נתונים על ההשתלמות </span></h3>
<p style="text-align: justify;">החומר הנלמד: טכניקות פשוטות של תגובה מול רמות אלימות נמוכות, טכניקות שיחה, פסיכולוגיה של העימות, הגנה עצמית מול סכין, הגנה מול מספר יריבים, שימוש בחפצי יום יום להגנה עצמית ונטרול אדם משתולל.</p>

<h3><span id=".D7.A6.D7.95.D7.A8_.D7.A7.D7.A9.D7.A8" class="mw-headline">צור קשר </span></h3>
יוסי שריף - טלפון 052-5108747
מייל - yossi@akban.org