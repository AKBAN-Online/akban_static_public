<header><h1 data-permalink="hebrew/about/kaizen.php">קאיזן - סמינר חרב יפנית לאנשי עסקים</h1></header>
<p>"קאיזן" הוא השתלמות בסיסית ללימוד חרב יפנית. יוסי שריף, המנחה, הוא מייסד אקבן, בית הספר הגבוה ללימוד אומנויות לחימה ותנועה. 
</p>
<h3> <span class="mw-headline" id=".D7.9E.D7.94_.D7.9E.D7.99.D7.99.D7.97.D7.93_.D7.90.D7.AA_.D7.A1.D7.93.D7.A0.D7.AA_.D7.94.D7.97.D7.A8.D7.91_.D7.94.D7.99.D7.A4.D7.A0.D7.99.D7.AA_.D7.A9.D7.9C_.D7.90.D7.A7.D7.91.D7.9F"> מה מייחד את סדנת החרב היפנית של אקבן </span></h3>

<p>בקורס קאיזן לומדים שימוש ואימון בחרב יפנית כאמצעי לאימון גופני, כדרך להכניס אומנות ויופי ליום יום וכתחום המקדם התנהגות נכונה בעימותים. 
קאיזן הוא קורס המכיל בתוכו מסורת לחימה והתבוננות בת מאות שנים. זהו אינו קורס רגיל של לחימה באקבן למרות שהוא בנוי על הניסיון שנצבר בשעות לחימה רבות. קאיזן הוא קורס המלמד עימות ללא פשרות, דיאלוג גופני לפני הלחימה והנאה תוך כדי אימון דרך הסמל רב העוצמה של החרב היפנית. קאיזן אינו סתם קורס של "עשה ושכח", בעזרת אתר אקבן ומדיה המיועדת ספציפית לבוגרי הקורס ניתן להמשיך ולתרגל את החומר הנלמד בקורס וליהנות מהיתרונות של אימון גופני מיוחד ומלהיב במשך שנים רבות. 
</p><p>"<b>יש האומרים כי החרב היפנית היא ליבו של הלוחם, בשבילי היא מקום של יופי, ריכוז ודיוק באמצע הלחימה. בשבילי האימון בחרב מסמל ניצחון בדרך הטובה</b>" - יוסי שריף
</p>
<h3> <span class="mw-headline" id=".D7.9E.D7.99_.D7.9E.D7.93.D7.A8.D7.99.D7.9A_.D7.90.D7.AA_.D7.94.D7.A9.D7.AA.D7.9C.D7.9E.D7.95.D7.AA_.D7.94.D7.9C.D7.97.D7.99.D7.9E.D7.94_.D7.91.D7.97.D7.A8.D7.91.3F"> מי מדריך את השתלמות הלחימה בחרב? </span></h3>
<p>ליוסי שריף ניסיון רב בלחימה מסורתית. כאומן לחימה המתמחה באומנות לחימה קרבית הקדיש יוסי את עשרות השנים האחרונות ללימוד בכלים מדעיים של המתרחש בשדה התנועה ואומנויות הלחימה. יוסי שריף לומד אומנות לחימה מסוף שנות השבעים. באמצע שנות השמונים התחיל ללמד את אומנות הלחימה היפנית בודו נינג'יטסו והקים את אחד מבתי הספר הגדולים והמקצועיים בישראל - ביה"ס הגבוה ללחימה, אקבן. 
</p><p>בתחילת שנות התשעים קיבל יוסי את דרגת החגורה השחורה החמישית (דאן 5) כשנבחן אצל ראש השיטה היפני. 
</p><p>יוסי בילה במקביל שנים רבות על ספסל הלימודים האקדמי כשהוא מתמחה בפיזיותרפיה (B.P.T) ובפילוסופיה (B.A). כחובש קרבי מנוסה וכלוחם נתקל יוסי במספר רב של מצבי חירום, קרב ועימות והיה חייב לגבש דרכי פעולה כדי להתמודד עם הלחצים המקדימים ומלווים מצבי דחק ועימות. קורס מורים בשיטת פלדנקרייז והתנסות נמשכת, רבת שנים, בזן בודהיזם ושיטת התנועה והמדיטציה ניראדין משלימות את השכלתו של יוסי ומאפשרות לו להתייחס גם לצדדים האחרים של החיים בתוך האימון. 
יוסי פרסם ספר שירים ושני ספרי הדרכה והוא היוזם והכותב של פרויקט אקבן, סטארטאפ המשתמש בטכנולוגיה סמנטית לתיעוד של אומנויות הלחימה בעולם (Akban-wiki). 
</p>
<h3> <span class="mw-headline" id=".D7.9E.D7.94_.D7.A2.D7.95.D7.A9.D7.99.D7.9D_.D7.91.D7.A1.D7.93.D7.A0.D7.AA_.22.D7.A7.D7.90.D7.99.D7.96.D7.9F.22_-_.D7.97.D7.A8.D7.91_.D7.99.D7.A4.D7.A0.D7.99.D7.AA.3F"> מה עושים בסדנת "קאיזן" - חרב יפנית? </span></h3>

<p>הסדנה לוקחת את התלמידים לכמה שעות של זן בתנועה, פסק זמן מעורר מחשבה מהחיים הרגילים. במהלך פסק זמן זה קל יותר להפנים את המסרים , והתרגולות הנלמדות ולקחת אותם הלאה, לתרגול עצמי. 
</p><p>לאחר פתיחה והרצאת מבוא קצרה מקבלים חליפת אימון מסורתית יפנית הכוללת מכנסיים, חצאית קרב וחלק עליון. לומדים כיצד השימוש הנכון בקטאנה, חרב יפנית, שימוש הנותן ערך טיקסי לקיפול, ללבישה ולעמידה השקטה, תורם להכנה הריגשית לפני קרב, בין אם הקרב מתנהל בשטח האימון או בחדר הישיבות. 
</p><p>כל תלמיד מקבל חרב אימון יפנית מעץ ולומד את שלושת התנועות הבסיסיות של ההתקפה. תרגול זהיר בזוגות מאפשר שינון של התנועות ולוקח את המתאמנים לאימון בו הם יכולים, אם זה מתאים לתחושות שלהם, להזיע מעט. 
</p><p>אחר כך אנו שולפים, בעזרת חרב מתכת אמיתית אבל מותאמת במיוחד לשליפה, חרב שאינה חדה, ושומעים הרצאה קצרה על התועלת והשלווה שמביא תרגול השליפה לאורך שנים. 
</p><p>כל זה מהווה את המסגרת המקדימה לכיף ולביטוי המקצועי של מה שלמדנו - בשעה האחרונה אנו מתחלקים לשתי קבוצות ומתרגלים קרבות של ממש. לפי בחירה, קבוצת מתאמנים אחת מתרגלת שליפות ותרגולות בזוג בעוד שאלו שבחרו בכך מבצעים קרבות חרב בליווי ציוד מגן מסורתי מלא וחרבות מרופדות במשקל מלא. 
</p><p>זהו קורס שונה שמטרתו אינה רק ההנאה שבלימוד נושא חדש ומרגש אלא הגרעין שהוא עוזר לשתול. גרעין של אימון גופני אחר ואפשרות להביט על עימותים אישיים ועסקיים מבעד להתנסות ישירה בחרב היפנית. כמו בקורסים אחרים של אקבן, קורס זה נותן ללומדים אותו דרך לשלב בין שפת גוף נכונה, קריאה מדויקת של המצב והבנה עצמית של התהליכים הפסיכולוגיים בזמן עימות מתקרב. 
</p>
<h3> <span class="mw-headline" id=".D7.9C.D7.9E.D7.99_.D7.9E.D7.AA.D7.90.D7.99.D7.9E.D7.94_.D7.94.D7.A9.D7.AA.D7.9C.D7.9E.D7.95.D7.AA_.D7.94.D7.97.D7.A8.D7.91_.D7.94.D7.99.D7.A4.D7.A0.D7.99.D7.AA_.D7.A9.D7.9C_.D7.90.D7.A7.D7.91.D7.9F.3F"> למי מתאימה השתלמות החרב היפנית של אקבן? </span></h3>
<p>הקורס הקצר של החרב היפנית אינו נראה כמו אימון רגיל באקבן, זהו קורס התפור במיוחד למבוגרים הרוצים להתחיל מחדש להתחבר למסורת של תנועה וריכוז בת מאות שנים. אין בקורס זה מאמצים פיזיים יוצאי דופן, אבל יש בו דגש על תרגול בטוח, דיוק וריכוז. הקורס מתאים לחברות ויחידים הרוצים לקחת חלק בידע העתיק שלנו ולעלות על דרך אימונים של שנים רבות. 
</p>
<h3> <span class="mw-headline" id=".D7.A4.D7.95.D7.A8.D7.9E.D7.98_.D7.94.D7.A7.D7.95.D7.A8.D7.A1.D7.99.D7.9D_.D7.95.D7.94.D7.A1.D7.93.D7.A0.D7.90.D7.95.D7.AA"> פורמט הקורסים והסדנאות </span></h3>

<p>פורמט הקורסים נקבע על פי צרכי הלקוח. מנסיון רב שנים אנו למדים כי מפגשים חד פעמיים מהווים טעימות בלבד ויש חשיבות רבה להמשכיות ותרגול. אנו מציעים פורמטים של סדנאות בנות חצי יום וקורסים של 5 מפגשים 3 שעות בכל מפגש. את הפעילות ניתן לערוך במתקני החברה המארחת.
</p><p>מספר המשתתפים בכל פעילות לא יעלה על 15 איש בכל זמן נתון. ניתן לקיים מספר סדנאות בו זמנית. הקורסים והסדנאות מתאימים לנשים וגברים כאחד וטווח הגילאים נע בין 20-60. חומר עיוני יחולק למשתתפים כמו גם האפשרות לתרגל באופן אישי באמצעות אתר אקבן.
</p><p>מחירים ועלויות ימסרו לאחר הבנת הצרכים והדרישות הייחודיות שלכם.
</p>
<h3> <span class="mw-headline" id=".D7.A6.D7.95.D7.A8_.D7.A7.D7.A9.D7.A8"> צור קשר </span></h3>
<p>יוסי שריף - טלפון 052-5108747
מייל - yossi@akban.org
</p>
<h3> <span class="mw-headline" id=".D7.90.D7.99.D7.9E.D7.95.D7.9F_.D7.9B.D7.9C.D7.99_.D7.A0.D7.A9.D7.A7_.D7.91.D7.A7.D7.91.D7.95.D7.A6.D7.95.D7.AA_.D7.94.D7.A8.D7.92.D7.99.D7.9C.D7.95.D7.AA_.D7.91.D7.90.D7.A7.D7.91.D7.9F">אימון כלי נשק בקבוצות הרגילות באקבן</span></h3>
<div itemprop="video" itemscope="" itemtype="http://schema.org/VideoObject"><meta itemprop="thumbnail" content="http://i4.ytimg.com/vi/0DMZKsmUtlc/default.jpg"><object height="395.38714991763" width="480"><param name="movie" value="http://www.youtube.com/v/0DMZKsmUtlc&amp;rel=0&amp;fs=1&amp;showinfo=0"><param name="allowFullScreen" value="true"><param name="wmode" value="transparent"><embed src="http://www.youtube.com/v/0DMZKsmUtlc&amp;rel=0&amp;fs=1&amp;showinfo=0" type="application/x-shockwave-flash" allowfullscreen="true" wmode="transparent" height="395.38714991763" width="480"></object></div>
<p>