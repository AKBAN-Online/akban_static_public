<header><h1 data-permalink="hebrew/about/tguva.php">קורס מניעת אלימות, הגנה עצמית וניהול עימות לעובדי ציבור</h1></header>
<img src="https://i.imgur.com/Gtmzkldl.jpg" alt="קורס מניעת אלימות בשיטת דטאנט" />
מדוע דווקא בזמן עימות אלים, כשצריכים את התגובה הנכונה יש סיכוי טוב שנשכח את החומר שלמדנו? מדוע זה קורה? הלקוחות והארגונים שכבר למדו את שיטת דטאנט מדגימים שיש דרך שבה גם ניתן למנוע אלימות, לנהל עימות בצורה שקולה ולעיתים אפילו להתנהג בנחישות, ושדרך זו תלויה בלימוד שליטה ריגשית בכל מצב.

<h2>האם שיטת דטאנט מחייבת יכולת גופנית?</h2>
<img src="https://i.imgur.com/iOmdz9Il.jpg" alt="סדנת דטאנט נגד אלימות" />
בהשתלמויות ובקורסים של שיטת "<a title="קורסים למניעת אלימות" href="https://www.akban.org/detant/">דטאנט</a>" לומדות העובדות והעובדים כיצד לזהות מצבי אלימות ועימות וכיצד אפשר לנטרל אותם על ידי ניהול רגשי נכון. שיטת דטאנט אינה קורס של <a href="https://www.akban.org/hebrew/">אומנות לחימה</a>, זוהי נגזרת שאינה מצריכה כושר ואימונים ארוכים. אנו מעבירים את הקורס <strong>במפגש אחד או שניים ומשתמשים ביכולת הטכנולוגית של אקבן באפליקציה ובוידאו כדי להמשיך תרגול בבית</strong> ובשיגרה. למדו את השיטה רופאות, מפקדים בצה״ל, מנהלים בחברת דויטשה טלקום וקומקאסט, אנשים שעברו את גיל השישים וגם נוער בסיכון גבוה. השיטה מחייבת תרגול, אבל התרגול הזה אינו מסובך ואינו מחייב כושר גבוה.

דטאנט מעבירה קורס של <strong>טכניקות מילוליות</strong> וגופניות המתאימות גם לרגעים לפני שפורץ העימות וגם במהלך עימות אלים. בעזרת התרגול המתון אנו יוצרים הרגלים מועילים ומשפרים את תדמית הארגון והשרות וגם את איכות החיים של המנהלת והעובד.

<h2>איך הגוף משפיע על הרגש?</h2>
<img src="https://i.imgur.com/K7lwhZkl.jpg" alt="מתח וחרדה - מניעה בשיטת דטאנט" />
<strong>הגוף משפיע על המוח והמוח משפיע על הגוף, זוהי לולאת משוב שאנו יכולים לשלוט בה בעזרת הגוף</strong>. יש קשר הדוק בין המצב הריגשי שלנו לבין ביטויים גופניים רבים: דופק גבוה, הזעה, לחץ דם, הפרשת אדרנלין, הפרשת קורטיזול, ראיית מנהרה, לחץ דם גבוה ועוד. הביטויים הגופניים אינם סתם נתונים, הם משפיעים על החשיבה והרגש ומאיצים את לולאת המשוב השלילית, מעגל של תגובה שלילית אוטומטית. הפרשת הורמונים של מצב דחק משפיעה מיד על הרגשות. כדי לפעול נכון - בין אם בנחישות ובין אם ברגיעה - חייבים להפסיק את לולאת המשוב בין הגוף והרגש. יש מספר דרכים להפסיק את לולאת המשוב האוטומטית, הדרך של שיטת דטאנט היא באמצעות תרגולות מחשבתיות גופניות.
<h3>וידאו</h3>
<iframe src="https://www.youtube-nocookie.com/embed/3b6FGL4pxtA?rel=0" width="560" height="315" frameborder="0" allowfullscreen="allowfullscreen"></iframe>
<h2>האני מאמין שלנו</h2>
אנחנו מציאותיים, אנחנו יודעים שטוב <a href="http://www.detant.org/Conflict_resolution_conflict_management">לנהל עימותים ולפתור סכסוכים</a> במינימום כוח. אבל הרקע שלנו, באומנויות לחימה ובמערכות בטחוניות אזרחיות וצבאיות, מדגים לנו שוב ושוב שלא תמיד פתרון של שלום הוא אפשרי. לעיתים יש הכרח להיות מוכן להגנה אישית, עמידה על עקרונות ולעיתים גם לחימה. גם בפתרון של שלום וגם בפתרון של לחימה, כל קשת המצבים חייבת להיות על בסיס של ויסות ריגשי.

אז נשתדל לנהל עימות בכיוון של רגיעה, ונהיה מוכנים, בגוף ובחשיבה, כדי שנשלוט בעצמנו אם תהיה הסלמה.
<h3>מה מייחד את שיטת דטאנט</h3>
התנסויות והרצאות רבים שמענו ולמדנו היטב רק כדי להיווכח שבחיים, בסיטואציה אמיתית, שוב חזרנו לדפוסי הפעולה הישנים. הדרך בה סמינר "דטאנט" מקנה דפוסי פעולה חדשים, טובים יותר, היא באמצעות הזיכרון התנועתי של הגוף.

הקורס אינו קורס הרצאתי באופן מקובל, המנחה מטפל בחשש מפני עימותים אלימים באמצעות לימוד מחדש של התגובות הגופניות שלנו. זהו תכנות עצמי של המערכות הגופניות דרך מנח הגוף, הפנים והנשימה. לימוד מחדש כדי ליצור עובדה חדשה אצל בוגרי הסדנאות של "דטאנט".
<h3>על מה מבוססת הסדנה למניעת אלימות</h3>
אלימות אינה תחום מונוכרומטי של שחור ולבן, יש לה שלבים ויש לה דרגות חומרה. זיהוי של חומרת האלימות הוא הבסיס. זיהוי נכון מחייב ויסות ריגשי וחשיבה בהירה, אחרת יש טעות לשני כיוונים, או שנחמיץ ולא נהיה מוכנים לאיום אמיתי או, לחילופין, שנגיב תגובת יתר מיותרת וניגרום בעצמנו לעימות.

קורס ניהול העימות של דטואנט נוסך ביטחון אמיתי, ביטחון הנובע מתרגול, ביטחון שהוא תולדה של מחקר של שנים וניסיון לחימה מעשי של וותיקי ביה"ס לאומנות לחימה אקבן. אין זה עוד קורס של קרב מגע או קפפ. זו לא הרצאה אינטלקטואלית. קורס ניהול העימות של דטאנט הוא מכשיר ייחודי, מדויק ויעיל ללימוד העימות. מכשיר שנותן ללומדים אותו דרך לשלב בין שפת גוף נכונה, קריאה מדויקת של המצב והבנה עצמית של התהליכים הפסיכולוגיים בזמן עימות מתקרב.

יחד עם טכניקת הזיהוי והשיחה המועברת בהדגמה פרונטלית ובתרגול, אנו עוברים יחד דרך טכניקות נשימה ייחודיות עם דגש על מנחי גוף שונים העוזרים בזמן עימות ודיאלוג. את החיבור בין מצב ריגשי רגוע וערני ומצב גוף אנו לוקחים הלאה, היישר לתוך שורה של התנסויות בזוגות שבהן, עם בגרות והרבה הבנה, אנו יוצרים את הבסיס לתגובה נכונה בזמן אמת.
<h3>איזה שינוי מקבלים אחרי שיודעים את השיטה?</h3>
חניכות שעברו קורס מניעת אלימות של דטאנט מדווחות שמרבית העימותים שבהן הם היו מעורבות, כולל אלו מחוץ לעבודה, נפתרו לאחר הקורס בצורה שאינה אלימה. הבוגרים מתרגלים, יחד עם מערך האימונים הרגיל, את התובנות והטכניקות של סדנה זו ונהנים מביטחון עצמי שהוא פועל יוצא של שליטה רגשית.
<h3>למי מתאימה השתלמות למניעת אלימות?</h3>
<img src="https://i.imgur.com/XAkzbfLl.jpg" alt="דטאנט לנשים" />
אנחנו מנהלים סדנה ממתמשכת במרכז רפואי קפלן במשך שלוש השנים האחרונות, רופאות, אחיות, מאבטחים, סגל רפואי וגם מינהלה בחרו במשך מספר שנים רצופות בסדנת דטאנט שוב ושוב כדי לתרגל וללמוד שליטה רגשית ומניעת אלימות.
הקורס התמציתי של מניעת אלימות אינו אימון מפרך, זהו קורס התפור במיוחד לנותני שרות הרוצים להרגיש בטוחים ברחוב הישראלי בדרך שאינה מאמצת גופנית. אין בקורס זה מאמצים פיזיים יוצאי דופן, אבל יש בו דגש על טכניקות יעילות, תרגול בטוח, שליטה מילולית והצלחה. הקורס מתאים לחברות ויחידים הרוצים לקחת חלק בידע האקדמי שלנו ולפתור עימותים בבטחון.
<h3>פורמט הקורסים והסדנאות</h3>
פורמט הקורסים נקבע על פי צרכי הלקוח. מנסיון רב שנים אנו יודעים שיש חשיבות רבה להמשכיות ותרגול. אנו מציעים פורמטים של סדנאות בנות חצי יום וקורסים של 5 מפגשים 3 שעות בכל מפגש. את הפעילות ניתן לערוך במתקני החברה המארחת או במתקן של דטאנט.