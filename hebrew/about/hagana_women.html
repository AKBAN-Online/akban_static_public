<header><h1 data-permalink="hebrew/about/hagana_women">הגנה עצמית לנשים</h1></header>
<img src="https://i.imgur.com/c5iaxqil.jpg" alt="הגנה עצמית לנשים - אקבן" />
באקבן מלמדים <strong>העצמת לחימה גופנית לנשים</strong>. המונח ״הגנה עצמית לנשים״ אינו טוב, לא רק במציאות, אלא כצורת מחשבה. הגנה עצמית לנשים היא כותרת לחשיבה של קורבן ואין זה מפתיע שאין קבוצות הגנה עצמית לנשים בישראל. נשים אינן קונות את החשיבה הקורבנית של הגנה עצמית פסיבית.

שיהיה ברור, גם נשים וגם גברים נמצאות תחת מגבלות מוסריות וחוקיות. אנחנו מחוייבות להשתמש בלחימה או בנשק רק למטרות של הגנה עצמית. אין לנו ב<a href="https://www.akban.org/hebrew/about/">אקבן</a> ויכוח עם זה. אנחנו חושבות ששימוש בכוח מיותר הוא גם לא חוקי וגם פוגע בנפש של האישה או הגבר.
<h2>הגנה עצמית לנשים - מתי משתמשים בזה?</h2>
<img src="https://i.imgur.com/ImcuaZWl.jpg" alt="הגנה עצמית, נשים ונערות" />
<a href="http://www.akban.org/hebwiki/הגנה_עצמית">הגנה עצמית</a> הוא מושג מוצלח רק כמושג משפטי, מושג מדויק השייך לתחום החוק והמתאר מה מותר ומה אסור לבצע כדי להגן על עצמנו ועל היקרים לנו. אבל כמניע, לא כמושג מתחום החוק, כמניע, הגנה עצמית לנשים אינה מניע טוב - וההוכחה, אין כמעט קבוצות הגנה עצמית לנשים בישראל. מה יש? יש נשים המתאמנות באומנויות לחימה שונות, מצליחות על הדרך לרכוש יכולות לחימה והגנה מעולות, אבל, הן אינן עושות זאת תחת הכותרת של הגנה עצמית.
<h2>
מהי העצמה גופנית לנשים?</h2>
<img src="https://i.imgur.com/0a2TS1ml.jpg" alt="אומנות לחימה לנשים אקבן" />
העצמת לחימה גופנית הוא שמו של התהליך שבו רוכשת המתאמנת יכולות ב<a href="http://hebwiki/אומנות_לחימה_באקבן">אומנות הלחימה באקבן</a>, מקבלת <a href="https://www.akban.org/hebrew/fitness/">כושר מעולה</a> וגם מקבלת <a href="https://www.akban.org/hebrew/shlita">שליטה רגשית</a> ככלי אימון לחיים שהוא הרבה יותר מסתם ״הגנה עצמית״. בעזרת העוצמה שנרכשת באימונים יכולה המתאמנת לבחור באופן פעולה מתאים, להרתיע באמצעות שפת גוף נכונה, להיות חלק מקהילה של מתאמנים ומתאמנות שיעזרו בשעת צרה והחשוב מכל - לעשות אימונים במשך שנים רבות ולא רק לתקופה קצרה.

הגנה עצמית לנשים אינה המטרה היחידה, היא התוצאה של העוצמה שמקבלת כל אישה המתמידה באימון ב<a href="https://www.akban.org/hebrew/">אומנויות לחימה</a>.
<img src="https://i.imgur.com/jEkWdJWl.jpg" alt="הגנה עצמית לנערות ונשים - אקבן" />