<header><h1 data-permalink="hebrew/about/doron-navon.php">דורון נבון - מדיטציה, פלדנקרייז ואומנות לחימה</h1></header>
<p style="text-align: justify;"><img src="http://farm8.staticflickr.com/7005/6529951663_8ffc33aa0d_o.jpg" alt="דורון נבון" /></p>
<p style="text-align: justify;">דורון נבון (<a title="Doron Navon – The first foreign Bujinkan Shihan" href="http://www.akban.org/doron-navon-the-first-foreign-bujinkan-shihan">Doron Navon</a>) התחיל את דרכו יוצאת הדופן בעולם <a class="external text" href="http://www.akban.org/hebrew/">אומנויות הלחימה</a> בספורט הג'ודו. דורון התאמן כג'ודוקה והתקבל כחבר סגל בנבחרת האולימפית באולימפיאדת מינכן. את השתתפותו באולימפיאדת מינכן מנעה פציעה. דורון היה בין ראשוני המערביים שנסעו ליפן והתאמנו שם באופן מקצועי.</p>
<p style="text-align: justify;">דורון שהה ביפן כתשע שנים רצופות שבמהלכן למד <a class="external text" href="http://www.akban.org/hebwiki/ג'ודו">ג'ודו</a> ו<a class="external text" href="http://www.akban.org/hebwiki/נינג'יטסו">נינג'יטסו</a>. לדורון דרגת דאן 4 (Yon dan) בג'ודו שאותה קיבל בקודו קאן - טוקיו.</p>
<p style="text-align: justify;">דורון הוא הזר הראשון שהגיע לתואר שיהאן בנינג'יטסו. שנים רבות היה דורון הזר היחיד שהתאמן בצורה קבועה אצל האצומי. דורון הוא איש נעים הליכות בעל טכניקת לחימה כמעט מושלמת.</p>
<p style="text-align: justify;">כשחזר לישראל פתח דורון נבון דוג'ו ברמת אביב ואחר כך עבר לבית כפרי באזור קריית שאול, בין רמת השרון לתל אביב. בדוג'ו הכשיר דורון דור של מדריכים בשיטתו.</p>
<p style="text-align: justify;">דורון נבון הוא מורה מוסמך בשיטת פלדנקרייז והיה הראשון ששילב באופן יעיל את שיטת פלדנקרייז עם לימוד מעשי של אומנות לחימה. דורון, שהיה חבר אישי של משה פלדנקרייז התאמן שנים רבות ביוגה ואחר כך התמחה במדיטציה יוגית שאותה למדו חלק מתלמידים בכירים.</p>
<p style="text-align: justify;">לדורון אנו חייבים לא רק את הבסיס הקרבי שלנו אלא גם את הדגש החזק על תנועה נכונה ובריאה לאורך שנים. בלעדיו לא היינו מצליחים לשלב אימונים חזקים כל כך עם בריאות הגוף והרוח.</p>
<p style="text-align: justify;">דורון נבון חי כיום ביפן. הוא אינו מלמד יותר אומנויות לחימה אבל מתרגל אומנויות תנועה ומדיטציה.</p>
<p style="text-align: justify;">עבור לרשימת <a class="external text" href="http://www.akban.org/hebrew/about/black-belts.php">חגורות שחורות</a></p>