<header><h1 data-permalink="hebrew/instructor/gadi">גדי חדד - פיזיותרפיסט</h1></header>
<h2>
שיקום, פציעות ספורט, טלפון 050-7307750
</h2>
<img src="https://i.imgur.com/KC63D89l.jpg" alt="גדי חדאד" />
</p>
<p>
גדי חדאד הוא אחד הפיזיותרפיסטים הבכירים באקבן. גדי היה הפיזיותרפיסט של קבוצת הכדורסל של הפועל ירושלים. במסגרת עבודה זו עסק גדי חדאד בשיקום מהיר של פציעות ספורט ובהתאמה של סרגלי מאמצים לשיקום של אתלטים. כיום גדי הוא פזיותרפיסט בצבא ובאזרחות באזור צפון הארץ. 
גדי מדריך בנוסף את <a href="https://www.akban.org/hebrew/Katzir">קבוצת אומנויות הלחימה של אקבן בקציר</a>. .
</p>
<p>
גדי חדד מתאמן באומנות לחימה באקבן מאז שנת 1995. גדי סיים את קורס מדריכי אומנויות הלחימה בבית הספר למאמנים במכון וינגייט בשנת 2004. בנוסף לאימוני הנין ג'יטסו מתאמן גדי בזמנו הפנוי גם באגרוף תאילנדי.   
</p>
<p>גדי נולד וגדל באשדוד ושרת בצבא ביחידה שעוסקת בבניית תרגילים ואימונים. לאחר השירות הצבאי עבד 3 שנים על פיגומים, בעיקר בציפוי בניינים בפסיפס קרמי. טייל שנה באפריקה ואח"כ חזר לעסוק בעבודות שונות ומשונות במשך כשנתיים ( איטום גגות, הקמת בימות למופעים,  ניסור בטון (יש דבר כזה) ובמוקד העירוני של עיריית אשדוד. לאחר מכן למד גדי כ-5 שנים באוניברסיטת בן גוריון , שנה מכינה ועוד 4 שנים פיזיותרפיה. שם גם הכיר את את ליאור כ"ץ מאקבן והתחיל להתאמן אצלו. גדי סיים לימודי הפיזיותרפיה (B.P.T) בשנת 2000 ומאז עובד במכון פיזיותרפיה של מכבי שרותי בריאות בירושלים. במקביל עבד גדי כ-5 שנים בבית הלוחם ירושלים ובשנתיים האחרונות הוא פיזיותרפיסט של קבוצת הבוגרים של הפועל ירושלים בכדורסל. 
</p>
<p> לגדי יש מספר תחביבים: הוא אוהב לבקר וגם להתפלל בבתי כנסת ספרדיים קטנים בנחלאות, מנגן בגיטרה ומקפיד לצאת לטיול אחת לאיזה זמן בארץ או בחו"ל.
</p>
<p>
קורסי ההמשך שלו בתחום הפיזיותרפיה מתמקדים בפגיעות אורטופדיות ובפציעות ספורט ולכן, יחד עם ליאור כ"ץ, מהווה גדי מקור רב ערך למשוב על סרגלי מאמצים, וטיפולי מניעה ושיקום של פגיעות ספורט נפוצות בריצה ואומנויות לחימה.  
</p>
<p><br>
</p>

<p>
את גדי ניתן להשיג תמיד בטלפון:050-7307750 או במייל שלו:   gadi@akban.org
</p>