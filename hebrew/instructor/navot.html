<header><h1 data-permalink="hebrew/instructor/navot">נבות תמרי - מדריך נינג'יטסו</h1></header>
<img src="http://www.akban.org/w/images/2/22/Navot.jpg" alt="Navot.jpg" />

נבות תמרי, מדריך נינג'יטסו ואומנות לחימה

נבות תמרי הוא "וותיק אקבן – בית הספר לאומנות הלחימה", תואר המוענק לבעלי יכולת גבוהה במיוחד המתאמנים שנים רבות. נבות התחיל להתאמן בטקוונדו בשנת 1985 ובג'ודו אצל יורם הדר, בסוף שנות השמונים למד נבות לחימה משולבת אצל אלי אלימלך במשך מספר שנים. נבות לומד אומנויות לחימה ונינג'יטסו אצל יוסי שריף, באקבן, משנת 1993. את קורס מדריכי אומנויות הלחימה סיים נבות בבית הספר למאמנים ומדריכים של מכון וינגייט בשנת 2007.

נבות משלב את אהבת הטבע והאימונים ומתגורר בקרוון באזור מיוער במרכז הארץ.

נבות הוא בוגר מגמת הפטיסרי (אפיה וקונדיטוריה) של בית הספר "קורדון בלו". לנבות נסיון עשיר בעבודה כקונדיטור, טבח ומנהל במסעדות עילית ובקונדיטוריות בלונדון ובישראל. בשנת 2003, אחרי שנים רבות של צלילה, השלים נבות קורס מדריכי צלילה והוא מעביר ספארי צלילה בסיני בכל עונה. נבות הוא אחד המומחים היחידים בארץ לטקס הטאי פה קון והוא משלב בתרגול את הנסיון שלו במדיטציית וויפאסנה, נסיון שנרכש בשהות בהודו.

בצבא שרת נבות כלוחם ביחידת חי"ר עילית. נבות הוא חובש קרבי מוסמך ומנוסה.

בזמנו הפנוי נבות אוהב לשוטט עם וותיקי אקבן במדבר, לבלות עם משפחתו, להתאמן לריצת המרתון הבאה שלו ולכתוב שירה.