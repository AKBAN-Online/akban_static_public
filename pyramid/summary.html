<header><h1 data-permalink="pyramid/summary.php">מודל מתודי</h1></header>
המודל המפורט של ההתקדמות מסייע לאתר בעיות, להפריד בינן ולהתמקד בתיקון שלהן. אחת הבעיות העיקריות, הפציעות המיותרות, ניתנת לאיתור בכל רובד התקדמות. איתור של גורמי פציעה הוא השלב הראשון בדרך לצמצום של פציעות יריב ושל פגיעות עצמיות, הנובעות מתפעול לא נכון של הגוף. 				
				</p>
				<p>
המודל נועד לפתח לא רק את ההתקדמות אלא גם את התקשורת בין אומני לחימה. אין צורך בהסכמה — מודל ההתקדמות פתוח לביקורת, אבל יש צורך בהבנה הדדית כדי שלא נעשה טעויות שכבר נעשו על ידי אחרים. אם אדם מבין את ההכרחיות של הכנה גופנית מתאימה, אזי אין זה משנה אם ההכנה הגופנית שהוא עושה מתאימה לשיטת הלחימה בודו נין ג'יטסו או לקרב ג'ודו תחרותי. אם אדם מבין את התועלת הטמונה באימון בקאטות, אזי אין זה משנה אם הוא מתאמן בעזרת קאטות יחידניות או מתואמות יריב. והעיקר - אם מבינים את ההבדל בין תרגול-קרב לקרב-אמת, מתכוננים למציאות האלימה אבל לא מכניסים את הפנים המכוערות שלה למקום תרגול הדרך (דוג'ו).				
				</p>
							<div class="quote">
					<h4>אזהרה!</h4>
					כרגיל, החומר המובא באתר מיועד למתאמנים תחת פיקוח מדריך מוסמך. המסקנות הכתובות בו עלולות להיות מסוכנות אבל בעיקר מסובכות למי שאינו מתאמן אצל מדריך מוסמך ווינגייט. אם אתה חפץ בקיצור נמרץ של הפירמידה המתודית, עבור למסקנות הפירמידה. אולי עדיף לקחת את הזמן ולקרוא את הכול
				</div>