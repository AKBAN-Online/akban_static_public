<header><h1 data-permalink="pyramid/pyramid-conclusions.php">מסקנות הפירמידה</h1></header>
<h3>מסקנות הפירמידה המתודית</h3>
<ol>
<li>קרב אמת אינו המטרה של אומנות הלחימה. קרב אמת הוא נתון. המטרה של אומנות הלחימה היא <a href="http://www.akban.org/pyramid/spiritual-frame.php">תובנה מסוג מיוחד</a></li>
<li>בקרבות אמת יש ללחום בכל הכוח. החלוקה לרבדים בפירמידה המתודית נועדה לצורך תכנון והבנה בלבד. הפירמידה היא כלי לשימושם של <a href="http://www.akban.org/hebrew/about/contact_list.php">מדריכים יוצאי אקבן </a></li>				
<li>הפירמידה המתודית מחלקת את שלבי הלימוד בלבד, ולא את הקרב. חלוקה לשלבי לימוד שונים, רבדים, מאפשרת תכנון אימון מקצועי יותר. בתוך הקרב אין פירמידה מתודית הפירמידה היא כלי לניצחון בעזרת הכנה מקצועית</li>
<li>רובדי הלימוד מתקדמים מיכולות כלליות עד ללחימה במציאות. הרבדים הם:</li><b><a href="http://www.akban.org/hebrew/fitness/">-- הכנה גופנית</a> </b>— יכולות גופניות כלליות, כוח, גמישות, סיבולת לב ריאה ועוד.<br><b><a href="http://www.akban.org/pyramid/kihon-base-level.php">-- תנועות הבסיס</a></b> — בעיטות, מכות יד, הטלות, מכות וחיתוכי בסיס עם כלי נשק ועוד.<br><b><a href="http://www.akban.org/pyramid/kata-sequences.php">-- רצפים ותרגולות</a></b> — רצפים של תנועות בסיס מול יריב.<br><b><a href="http://www.akban.org/pyramid/combat-exercise-rendori.php">-- רנְדוֹרִי, קרב אימון</a></b> — קרב אימון במגע מלא שהמשתנים והחוקים בו בנויים לפי גזירה מהרבדים הסמוכים.<br><b><a href="http://www.akban.org/pyramid/real-fight-level.php">-- טָטָקַאִי, מלחמה, קרב</a> </b>— קרב אמת, מלחמה, אלימות או לחילופין תחרות ספורטיבית.<br>

<li>כל התכנונים וההכנות מתבססים על הבנה וניתוח מעמיק של רובד קרב האמת, זוהי המיומנות הנדרשת. אם ברובד קרב האמת נתמודד בקרבות בחלל גם מול חייזרים בעלי שמונה גפיים המצוידים ברובי לייזר, נשנה ונתאים את מיומנויות השטח, קרבות האימון, התרגולות, הבסיס וההכנה הגופנית.</li>
<li>בניתוח קרבות אמת יש להתחשב בסוג התרגילים שמולם אנו נדרשים להתמודד, במספר היריבים, בכלי הנשק שלהם, במצבם המנטאלי ובסוג השטח. התעלמות מאחד מנתונים אלו תגרום לקרבות אימון שאינם מייצגים נכונה את הדרישות ולכן מכינים בצורה חסרה. התעלמות ממרכיב או בניה לא נכונה של האימונים גורמים להפסד בקרב.</li>
<li>אנו מתרגלים מיומנויות שטח. ללא מיומנויות השטח חסרה ההכנה מרכיב עיקרי.</li>
<li>ביצוע מדויק ועקבי בכל רובד בפירמידה תלוי במילוי הדרישות ברובד הקודם לו. ניצחון בלי הבנה והכנה, נקרא מזל של מתחילים.</li>
<li>את טעויות הביצוע יש לאתר ולתקן ברובד הנמוך ביותר בו הן מופיעות.</li>				
<li>התרגולות (קאטות) בבודו נין ג'יטסו הן בנות מאות שנים. זהו תיעוד של קרבות אמת בשטח טבעי מול מגוון גדול של יריבים, כלי נשק וצורות ביצוע. יחד עם ההתאמה שאנו עושים לקרבות אמת מודרניים אנו משמרים את המסקנות של קרבות האמת העתיקים, זו המסורת שלנו.</li>
<li>בסיס אינו תרגולות. בתרגול הבסיס אנו מתרכזים בביצוע מדויק, חזק במידה ונכון מבחינה תנועתית.</li>
<li>תרגולות וקאטות אינן קרב אימון. בתרגולות אנו מבצעים, לרוב מול יריב אחד או יותר, רצפים של תנועות בסיס ולומדים להגיב בצורה קבועה מראש על רצפים של תנועות יריב.</li>
<li>קרב אימון אינו קרב אמת! בקרב האימון אנו מבצעים קרבות הדומים בכל המרכיבים לקרבות האמת מלבד מרכיב עיקרי אחד: אין כוונה להזיק לבן הזוג, יש כוונה לשמור עליו כדי שיוכל להמשיך ולהתאמן. נזק לבן זוג יכול להיגרם בקלות רבה והמחיר שלו הוא פציעה ואבדן שעות אימון. כלומר, הניסיון, הלא חכם, ליעילות ו"מציאותיות" מוביל לאיבוד שעות אימון ולפגיעה קשה ביכולת המקצועית. תרגול קרבות אימון עזים ניתן לביצוע בעזרת הגבלת סוג התרגילים (ללא הטלות) ושימוש בציוד מגן.</li>
