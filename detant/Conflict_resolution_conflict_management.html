<header><h1 data-permalink="detant/Conflict_resolution_conflict_management">ניהול עימות וישוב סכסוכים</h1></header>
ניהול עימות מתאר את התהליך המגביל את הצדדים השליליים של העימות ומחזק את הצדדים החיוביים. ישוב סכסוכים מטפל בהקטנה, סיום וסגירה של כל הצורות והמופעים של קונפליקט.

בעימותים קשים ומורכבים יש חשיבות קריטית למצב הריגשי של מנהל העימות. אם הצדדים בעימות, כולם או חלקם, אינם מנהלים נכון את המצב הריגשי והקוגניטיבי עלול העימות להפוך לעימות הרסני שבו אפילו אם צד אחד מנצח באותו זמן נקבע תקדים של עויינות וחוסר תקשורת ומתקבעים דפוסי חשיבה תוקפניים שבמילים פשוטות אינם עוזרים. אנחנו אומרים בסדנאות דטאנט: ״לכל עימות יש מוצאי עימות״ והכוונה היא שנצחון דורסני אינו סוף סיפור. בהרבה מיקרים טוב להגיע לפתרון ולפשרה. רק אדם מתורגל, היכול לשלוט ברוחו וברגשותיו, מסוגל לנהל את עצמו בעימות קשה ולנווט את כל המשתתפים למקום מועיל יותר.

דטאנט פיתחה סדנת ניהול עימות ותהליך לימודי המטפלים בכל אותם עימותים קשים, עימותים הנעים מויכוח הרסני במשרד או במשפחה עד לקוטב החמור של אלימות פיזית מסוכנת. במצבי קצה אלו התגובה המיידית של מערכות הגוף היא פיזיולוגית. הורמונים מופרשים, לחץ הדם עולה, הראיה הופכת לראיית מנהרה, דם מופנה מהפנים ומערכת העיכול לשרירים ועוד שינויים הנסקרים בספרות המחקרית הנרחבת. טכניקות השליטה הנלמדות בסדנת דטאנט משתמשות במסלול ההפוך של ההשפעה המתחיל בגוף ומיתרגם לרגשות ודרכי מחשבה. ההשפעה של עימותים רבים היא פיזיולוגית ופיזית ושליטה בפרמטרים פיזיולוגיים באמצעות מיומנויות פיזיות היא הדרך היחידה שפועלת במצבי קצה.

ישנם חמישה סגנונות לניהול עימות המתוארים בספרות (Technical Brief for the Thomas-Kilmann Conflict Mode, CPP Research Department, 2007),
<ol>
 	<li>תחרותיות</li>
 	<li>התפשרות</li>
 	<li>שיתוף פעולה</li>
 	<li>הימנעות</li>
 	<li>אדיבות</li>
</ol>
עסקים ומנהלים יכולים לנצל לטובתם סוגים מסויימים ורמות מסויימות של עימות רק אם קיימת יכולת של ניהול עימותים ויישוב סכסוכים. ואגב, ניהול עימות אין משמעו דווקא פשרה או יישוב סיכסוך - יתכן לפעמים, גם בעימות מנוהל היטב, לא נוכל לשכנע את הצד שכנגד. עדיין נהיה חייבים וויסות רגשי כדי להיות מוכנים להתנהלות תקיפה בתוך סכסוך, במקרה כזה.

הנחת המוצא של <a href="https://www.akban.org/detant/">דטאנט</a> היא שרוב העימותים עדיף פיתרון המשתמש במינימום כוח. ניהול עימות נכון, הנסמך על ויסות רגשי ו<a href="https://www.akban.org/hebrew/%D7%A9%D7%9C%D7%99%D7%98%D7%94">שליטה עצמית</a> הנלמדים בסדנה, מקטין את התוצאות השליליות של העימות ועשוי לקדם למידה ושיפור של שני הצדדים.

עימותים יכולים להתרחש באופן פרטני, אחד על אחד, או לערב קבוצות במספרים משתנים. לעיתים, כאשר העימות מתמשך ואינו בעל מימד מיידי מאיים פיזית או ריגשית, תהליך של גישור יכול לסייע במציאת פיתרון. הגישור מפעיל גורם נוסף, אשר אינו מעורב רגשית ולכן יכול להציע פתרונות ולהקשיב מתוך עמדה מפוכחת. תהליך כזה של גישור מתאים במיוחד בסכסוכים עיסקיים שבהם מסגרת הזמן ארוכה יותר. סכסוכים כאלו, הנעים מויכוח על ידע מסחרי ונמצאים גם בתחום המשפחתי, בסכסוכי רכוש עקב גרושים או פטירה של בעל ממון, מאפשרים התערבות של בעל מקצוע, מגשר היכול להסתכל על שרשרת הארועים מבחוץ ולתת פתרון הגיוני של פשרה.

סדנאות דטאנט יעילות במיוחד בעימותים מיידיים, עימותים  שבהם אין זמן להשתמש בהתערבות של מגשר חיצוני מימד הזמן הקצר סוחף לתוכו ריגשית חלק או את כל המעורבים וגורם להסלמה מהירה שתוצאותיה כמעט תמיד אינן רצויות. יש דרך להתמודד עם הרגשות העולים בהסלמה מהירה שכזו.

ללא יצוב ריגשי במצבי סף אלו לא יכולה להיות הפעלה מושכלת של נהלים נכונים. וויסות רגשי הוא הבסיס שעליו נלמדות ואחר כך מיושמות כל המיומנויות של ניהול העימות.