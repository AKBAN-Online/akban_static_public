<header><h1 data-permalink="detant/courses/civil_service">סדנת נותני שירות</h1></header>
רופאות, פקידים, אנשי השרות הציבורי וכל מי שבא במגע עם קהל, מבצעים תפקידים בעלי פוטנציאל גבוה לחיכוך ועימותים. השיח הציבורי בשנים האחרונות נותן לעיתים לגיטימציה להתנהגות כוחנית של מטופלים ולקוחות, לגיטימציה הנגררת לעיתים לאלימות קשה. 

המאבק לשמירה על ביצוע תפקיד באופן מקצועי והצורך לתת שרות לאוכלוסיה שהנורמה של חלקים ממנה היא כוחנית ואלימה, מייצרים רמות גבוהות של תסכול ולעיתים אף סכנה ממשית. 

בקורס של שלושה מפגשים מקבלים הסטודנטים כלים מעשיים של הגנה עצמית מחד וטכניקות לדיבור יעיל ואמפטי מאידך. הפרקטיקות הגופניות הנלמדות, כבר בשיעור הראשון, מייצרות בהירות ורוגע המאפשרים תגובה נכונה ומדודה המשרתת לא רק את הארגון והתפקיד אלא גם את בטחונו העצמי של העובד. מימוש הכלים הנלמדים בסדנא במהלך העבודה השוטפת יפחית חיכוכים מיותרים עם קהל הלקוחות וימנע התפרצויות אלימות.