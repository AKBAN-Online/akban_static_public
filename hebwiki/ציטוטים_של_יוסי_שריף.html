

<h1 id="firstHeading" class="page-title" style="margin-bottom: 0;"><a href="https://www.akban.org/hebwiki/אנציקלופדיית_אומנויות_לחימה">אנציקלופדיה</a> > <a class="inactive">ציטוטים של יוסי שריף</a></h1><a style="position: absolute;" id="top"></a>
<div style="font-size: 1em; color: #999; margin-bottom: 25px;">נכתב ע"י <a style="color: #999;" href="https://www.akban.org/about/sheriff.php">יוסי שריף</a></div>



<div id="bodyContent">

<div id="contentSub"></div>


<div id="mw-content-text" lang="he" dir="rtl" class="mw-content-rtl"><div class="mw-parser-output"><p>דף זה (<a href="https://www.akban.org/wiki/Yossi_Sherif_Quotes" class="extiw" title="en:Yossi Sherif Quotes">Yossi Sherif Quotes|Quotes</a>) מתעדכן בנושאי השיחה (<a href="/hebwiki/%D7%9E%D7%95%D7%A0%D7%93%D7%95,_%D7%A9%D7%99%D7%97_%D7%96%D7%9F" title="מונדו, שיח זן">מונדו</a>) של <a rel="nofollow" class="external text" href="https://www.akban.org/hebrew/instructor/yossi">יוסי שריף</a>, ב<a href="/hebwiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%A0%D7%AA_%D7%94%D7%90%D7%99%D7%9E%D7%95%D7%A0%D7%99%D7%9D_%D7%A9%D7%9C_%D7%90%D7%95%D7%9E%D7%A0%D7%95%D7%AA_%D7%94%D7%9C%D7%97%D7%99%D7%9E%D7%94_%D7%A0%D7%99%D7%A0%D7%92%D7%B3%D7%99%D7%98%D7%A1%D7%95" title="קטגוריה:שנת האימונים של אומנות הלחימה נינג׳יטסו">שנת האימונים הראשונה</a>.
</p>
<ol><li>* אל תשתתף בשום קרב שהחוקים שלו נקבעו מראש</li>
<li>* בשביל זוגיות צריך רצון משותף, בשביל אלימות מספיק גם אחד.</li>
<li>* בקצה של כל חרדה או פחד צריכה להיות פעולה. תכנן את הפעולה.</li>
<li>* אם יורד גשם כבר שבוע ואתה רואה מהחלון אוניה שבתוכה זוגות של בעלי חיים, מאוחר מידי להתחיל לחטוב עצים לסירה.</li>
<li>* כשלא נוח, תהיה נינוח - האמצעי הטוב ביותר לזה, נשימה.</li>
<li>* רוב הזמן, יש הבדל גדול בין תפיסת סכנה לסכנה במציאות. סוכר הרג יותר אנשים מכל ארגוני הפשע.</li>
<li>* אין קיצורי דרך, אבל יש קפיצת הדרך. לחיי קפיצת הדרך.</li>
<li>* תביט במים וגם בדג</li>
<li>* נדבר אחרי 10,000</li>
<li>* Do your best and get some rest.</li>
<li>* אם אתה יכול, תשנה את הסיטואציה. אם אתה לא יכול לשנות את הסיטואציה, שנה גישה.</li>
<li>* כשהמתכת נכנסת לתוך הכבשן, המחשבות שלך נכנסות איתה יחד.</li>
<li>* בשבילי כל אימון הוא עולם ומלואו. (עידו גולדשמיט)</li>
<li>* אני לא תפוז פחות כתום אם הוא תפוח יותר ירוק.</li>
<li>* אם את עצמי אני זוכר, מה שמפריע עוזר.</li>
<li>* אם יש לך פטיש כזה, שכל בעיה נראית לך כמו מסמר, תשיג לך כף אכילה.</li>
<li>* כל התקפה היא סינקופה, אז שים לב לקצב.</li>
<li>* תלמיד מתחיל הוא האדם החשוב ביותר בבית הספר</li>
<li>* זה לא משנה אם היה כיף, משנה אם הצלחת לשלוט בעצמך</li>
<li>* בעוד מאה שנה, MMA תחשב אומנות לחימה מסורתית ורובי סער, שכיות חמדה עתיקות. (2012)</li>
<li>* “היכולת שלא לתת אגרוף, תלויה ביכולת לתת אגרוף.”</li>
<li>* שְכּוֹיֵיח!</li>
<li>* רובוטים שמובוטים, בסוף מישהו צריך לעשות את העבודה.</li>
<li>* חיקוי, הפנמה, יצירתיות.</li>
<li>* צריך שניים לטנגו, אבל מספיק אחד כדי לתת אגרוף</li>
<li>* כשמלמדים סתם אגרסיביות, זה טוב רק להרגשה כללית. כשמלמדים רגישות, זה העניין. ללחוץ על ההדק בין שתי פעימות לב, להסתכל על הנשימות של היריב בזמן קאטה. פרש מונגולי היה נושא לקרב אשפה עם עשרות חיצים ודורך קשת כפולת קימור עם מתיחה של 35-50 קילו. בטכניקה של ירי רצוף, תוך כדי קרב, היו הקשתים משחררים את החץ בפעימת הזמן שארבעת רגלי הסוס היו באויר. זאת רגישות.</li>
<li>* מה עדיף, לטפס בלי חבל, או לטפס עם חבל אבטחה שרק נראה שלם, אבל הוא קרוע בפנים?</li>
<li>* האינטרנט מקולקל, האינטרנט שבור כבר הרבה זמן וזה מסוכן. תלמד לפתוח ספר ולשבת לידו כמה שעות, תלמד לחדד עפרונות, תלמד ללכת ברגל לחבר שלך ולקרוא לו לרדת לשחק, תלמד לשמוע אנשים ולדבר פנים מול פנים ובעיקר תלמד לשתוק.</li>
<li>* ליד שלטים שמזהירים: "זהירות כייסים!" מחכים תמיד כייסים. הם בונים על החשש. זה המקום הטוב ביותר כדי לדעת היכן מסתתר כסף או חפצי ערך. רוב האנשים יגעו שם כדי לוודא. מבט עם קשב תמיד מראה מציאות קצת שונה.</li>
<li>* פחד של אדם אחד הוא הזדמנות לאדם אחר.</li>
<li>* מה ההבדל בין מחשבות לעשייה? "לכל מקל יש שני קצוות" - זו מחשבה, להפסיק כרגע לקרוא ולהביט לתקרה, זו עשייה.</li>
<li>* מינוס כפול מינוס זה פלוס, אבל חרא כפול חרא זה לא גלידת וניל. שום דת או מדע לא יוכיחו ההיפך.</li>
<li>* שלושת השורשים של עבודת המורה באקבן הם: <a href="/hebwiki/%D7%A7%D7%90%D7%98%D7%94" title="קאטה">קאטה</a>, <a href="/hebwiki/%D7%A8%D7%A0%D7%93%D7%95%D7%A8%D7%99" title="רנדורי">רנדורי</a> ו<a href="/hebwiki/%D7%9E%D7%95%D7%A0%D7%93%D7%95,_%D7%A9%D7%99%D7%97_%D7%96%D7%9F" title="מונדו, שיח זן">מונדו</a>.
<ol><li>* <b>קאטה</b> היא חותם הסדר, תבנית.</li>
<li>* <b>רנדורי</b> הוא המפגש בין תוהו ובוהו וסדר.</li>
<li>* <b>מונדו</b>, מסביר לחלק החושב מה קורה בחלק שעושה. בלי שלושת אלו אי אפשר ללמד.</li></ol></li>
<li>* המסורת שלו מתה כשהיא פגשה מבט של אחרים. המסורת שלנו מתחילה בכל פעם שאנו עושים <a href="/hebwiki/%D7%A4%D7%A8%D7%A7%D7%98%D7%99%D7%A1" title="פרקטיס">פרקטיס</a>.</li>
<li>* כשהלילה יורד ואתה לבד במדבר, למילים אין הרבה משמעות.</li>
<li>* אני לא פחות תפוז רק בגלל שהוא כזה אגס נפלא.</li>
<li>* אתה לא מקל קסמים, שיכול לעשות מה שהקוסם רוצה.</li>
<li>* לעשות מה שמתחשק זה נמוך מאוד. לעשות מה שצריך זה גבוה. אם מתחשק לך לעשות מה שצריך, זה מאסטר.</li>
<li>* קהילת הידע קיימת לא רק בשביל ברי המזל שנוכחים בה פיזית, היא קיימת גם בשביל אלו שמכל מני סיבות לא נוכחים בה פיזית. לכן לא להיות נוכח בקהילה אינו עניין להתבייש בו, אלא תלוי בגורמים שלפעמים אינם בשליטה.</li>
<li>* הרבה מנוחות על המזרון, סגולה לחיים ארוכים בדוג׳ו.</li>
<li>* החופש של משמעת הוא התוצאה מכך שאפשר לא להפעיל משמעת - הפעלת משמעת זו בחירה שחייבת להתחדש כל פעם מחדש.</li>
<li>* שום גלולה. קום בזמן.</li>
<li>* אימון באומנות לחימה הוא לא ׳רק ידיעת לחימה׳, אלא אמצעי שדרכו ׳אנשים שצריכים לדעת לחימה׳ מבינים.</li>
<li>* הטריק הוא לשים לב לכאב, לתת לו להזהיר ולשמוע מה הוא אומר, אבל בלי להזדהות איתו.</li>
<li>* אין לבלבל מורכבות עם כיאוטיות. מורכבות היא ריבוי משתנים שניתן להתכונן אליו במדויק. כיאוטיות הוא מצב שניתן להתכונן אליו רק על ידי יצוב רגשי.</li>
<li>* מיד כשאני מסנגר על עצמי שמתי מישהו בתפקיד התובע ואולי יש גם שופט. במקום זה, אני מעדיף לשבת בשקט גמור. ואז לנסות לברר מניעים.</li>
<li>* לתינוקות, לא נותנים סטייקים. כשלומדים, מתחילים להגיע, לא מתחילים מחגורה שחורה.</li>
<li>* אם קשה לך להרדם, שים סכין מתחת לכר.</li>
<li>* חרבות עושים באש, סופגניות מצפים בסוכר.</li>
<li>* צריך הנהגה, שליטה ותקשורת. למה תמיד שוכחים את התקשורת?</li>
<li>* שתי טעויות מפריעות לעשייה, לא להתחיל ללכת ולהפסיק לפני הזמן.</li>
<li>* יש זמן, תנשום עכשיו, תנשוף עוד מאה שנה. אין זמן, הסתכל מסביב בנשימה עצורה.</li>
<li>* שני המציינים של תרבות אנושית הם הימצאות של כלים, חלקם אולי כלי נשק, בחפירות ארכיאולוגיות ועצמות רגליים שהתאחו לאחר שבר. אין עצמות רגליים של חיות שהתאחו מפני שחיה ששברה את הרגל אינה מקבלת מסגרת הגנה ארוכה מספיק כדי שהשבר יתאחה.</li>
<li>* טבעי לנו לנשום, צריך ללמוד כיצד לעצור את הנשימה. אנחנו יודעים לעמוד, אבל חיבים ללמוד איך ליפול. קל לנו להחזיק, אפילו חזק, אבל צריך לדעת לשחרר. לשחרר נכון.</li>
<li>* למשמעת עצמית אין סיבה. היא מתקיימת בכוח החלטה ולא כתוצאה של הסבר. התפקיד של מורה הוא להדגים זאת. בשיטה שלי, ברגע שמורה מפעיל את המשמעת של התלמיד הוא נכשל כמורה ומכשיל את התלמיד. לפעמים מבלבלים מנהיג עם מורה. אבל אני לא.</li>
<li>* שממית יכולה ללמד טירנוזאורוס רקס לא רק הישרדות, גם צניעות.</li>
<li>* בשביל לעשות חביתה צריך לשבור ביצים, אבל סתם ביצים שבורות הן עדיין לא חביתה.</li>
<li>* האקדח הורג מיד, לתרופה לוקח זמן.</li>
<li>* Go for the feel, not for the kill</li>
<li>* האלגוריתם הוא האויב.</li></ol>


</div></div> 

<div id="catlinks" class="catlinks catlinks-allhidden" data-mw="interface"><div id="mw-hidden-catlinks" class="mw-hidden-catlinks mw-hidden-cats-hidden">קטגוריה מוסתרת: <ul><li><a href="/hebwiki/%D7%A7%D7%98%D7%92%D7%95%D7%A8%D7%99%D7%94:%D7%9E%D7%90%D7%9E%D7%A8%D7%99%D7%9D" title="קטגוריה:מאמרים">מאמרים</a></li></ul></div></div> 
<div class="visualClear"></div>


</div>

