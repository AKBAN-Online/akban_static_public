<header><h1 data-permalink="nazuz/safety">הוראות בטיחות ובדיקות</h1></header>
<h2 >הוראות בטיחות</h2>
מקצועיות אינה שם נרדף לגבריות ואומץ. מקצועיות היא היכולת לחשוב ישר כשדברים מתעקמים. אלו שאומרים "קשה באימונים, קל בקרב" צודקים, אלא שעיקשות לא מחליפה ידע וניסיון, עיקשות וכוח רצון הולכים רחוק רק יחד עם ניסיון.
<div class="note">היבדק, קבל אישור, היה במעקב רפואי. אל תאלתר והיצמד לטבלאות. </div>
השתמש בניסיון שלנו עד שתצבור ניסיון בעצמך ועקוב אחר הטבלאות והוראות הבטיחות.
תוכנית כושר אקבן לחיילים מחייבת בדיקת רופא לפני התחלת האימונים ומעקב של פיזיותרפיסט תוך כדי האימונים. אימון ללא בדיקה וללא הדרכה צמודה עלול להיות מסוכן ולהוביל לפציעה, נכות או מוות. השתמש בתכנית כנקודת התייחסות והתאמן רק בפיקוח מקצועי.

<h2 >אילו בדיקות אתה חייב לבצע לפני התחלת האימון?</h2>
התקשר לקופת החולים שלך וקבע תור לבדיקה גופנית מקיפה. מגיעה לך בדיקה כזו מקופת החולים. מומלצת לא רק בדיקת EKG, שהיא בדיקת הולכת החשמל בשריר הלב, אלא בדיקת תפקודי לב-ריאה במאמץ.
<ol>
	<li >
גש עם תוצאות הבדיקה לרופא העוסק בספורט.
</li>
	<li >
ספר לרופא אם יש במשפחתך חולי לב, אם הנך בעל אחוזי שומן גבוהים, ואם אתה מעשן.
</li>
	<li >
התחל להתאמן רק לאחר בדיקה גופנית מקיפה ואישור רופא.
</li>
</ol>
אחרי התחלת האימונים עקוב אחר הטבלאות. הפסק להתאמן וגש לפיזיותרפיסט אם מתעוררת בעיה.
שליטה בהתלהבות היא הצעד הראשון בדרך למקצועיות. קל לחפף, מתעקשים קצת והופ, מתחילות לצוץ בעיות. אל תיתן לזה לקרות.
</br>
</br>
<img src="/images/final-book-icon.png" alt="" />
<h2 >אגדות כצ"ש - הוראות בטיחות</h2>
כשהוא מחזיק בחוסר שביעות רצון את דף הוראות הבטיחות של התוכנית, שאל אותנו א. : "אתם בטוחים שאני חייב לבצע את כל הבדיקות, הייתי ספורטאי מצטיין כל החיים...מה, אתם שולחים אותי לחכות בתור אצל אורטופד?"
ליאור הסתכל עלי ושנינו אמרנו ביחד: "מקצועיות אינה שם נרדף לגבריות ואומץ". בעצם אולי אמרנו משהו דומה יותר ל: "תעשה מה שצריך או ש..." בכל מקרה,  כולם צחקו.
"אתה חייב לעצמך אורתופד שישלח אותך לבדיקה שתשלול נזק לרצועות הברך", אמר ליאור. קודם לכן שיתף אותי ליאור בניתוח הריצה של א. ואמר לי שלדעתו יש לא.  בעיה שחבק תת פיקתי יכול לפתור.
זה העניין, כשיש שני פיזיותרפיסטים המפקחים על תוכנית האימון מההתחלה אתה יכול להשתמש במקצועיות שלהם. מקצועיות היא גם לדעת באיזה בעלי מקצוע להתייעץ ולהיתמך.
בסוף א. השתכנע, הוא הלך ועשה את הבדיקות המתאימות, חיכה קצת בתור, למד עוד על הסבלנות שתעזור לו בצבא והחשוב מכל קיבל חבק תת פיקתי, רצועה קטנה וצנועה שבמקרים מסוימים מונעת כאבי ברכיים עוד לפני שהם מתחילים.
לפעמים, פרט קטן משנה הכל, ואצל א. הכל, או כמעט הכל, נפתר בתשומת לב להוראות הבטיחות, בזה וברצועה קטנה.
א. סיים מסלול ביחידה מיוחדת של חיל האוויר ללא בעיות מיוחדות, מחוץ לגעגועים הבייתה, ואחר כך סיים חניך מצטיין בקורס קציני חי"ר.

<img src="http://farm9.staticflickr.com/8215/8325229685_13c21970df_c.jpg" alt="חמישה אחוזי שומן בהכנה לצה"ל" />
<div style="clear: both;"></div>
<li class="group">
<h2><a title="המשך לקרוא, זו אינה ספרטה, זו ישראל" href="/nazuz/sparta">המשך לקרוא, זו אינה ספרטה, זו ישראל</a></h2>
<p> לחייל מודרני קשה יותר. קשה לנו משום שהמשקלים שאנו סוחבים כבדים יותר, קשה משום שרובנו איננו מובילים עדרי צאן לאורך קילומטרים כל יום, קשה משום שאפילו המושבניקים הקשוחים התרגלו לנוחות מסוימת...</p><a href="/nazuz/sparta" title="המשך לקרוא, זו אינה ספרטה, זו ישראל">המשך לקרוא</a></li>
<div style="clear: both;"></div>
<hr noshade size=1 width="100%">