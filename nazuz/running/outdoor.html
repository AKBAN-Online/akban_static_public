<header><h1 data-permalink="nazuz/running/outdoor">ריצה בשטח, הפתרון הטבעי לבעיות ברכיים ושרירים</h1></header>
לכאורה ריצה על טרד מיל (מסילת ריצה) היא מצוינת, למעשה ריצה על משטח אחיד, בין אם זה במכון או על אספלט או מדרכות, גרועה ועלולה להיות גורם לכאבי ברכיים. 

מדוע ריצה על שטח מישורי וישר היא הגורם לכאבים וכיצד יכולה ריצה בשטח שאינו מישורי למנוע בעיות ברכיים? 

מפרקי הרגליים שלנו אינם צירים פשוטים. הפעולה של רגל של אצן מורכבת הרבה יותר מיישור וכיפוף הרגל בבובה של לגו. ברגליים שלנו יש יותר ממאה שרירים, רצועות וגידים המייצבים את התנועה, מניעים אותנו בכיוון הדרוש וגם מרפדים את הזעזועים של הריצה. חברות של נעלי ריצה מכרו שקר כלשהו כאשר הן קידמו נעלי ריצה מרפדות כאמצעי למניעת בעיות אורטופדיות. למעשה בלימת הזעזועים של סוליית נעל מרופדת היא זניחה לעומת מניעת הזעזועים המבצעים באופן טבעי שרירי הרגליים. 

כדי לבדוק את ההנחה הזו בקלות, נעל את נעלי הריצה המרופדות ביותר וקפוץ בברכיים נעולות (בזהירות) על העקב. את הזעזוע מרגישים עד הראש. 

וזה עוד לא הכל. כאשר אנחנו רצים על אותו משטח ישר אנחנו מפעילים את קבוצות השרירים השונות באותו אופן. אותן קבוצות שרירים שפועלות שוב ושוב באותו אופן מתעייפות יותר מאחרות, וכך נפגע הייצוב של המפרקים ושיכוך הזעזועים הטבעי של הגפיים התחתונות. כאשר משטח הריצה אינו אחיד הצעד שלנו משתנה. פעם הוא קצר מהרגיל, פעם הוא ארוך יותר ולעיתים שונה לגמרי כאשר אנו מדלגים מעל סלע. באופן כזה הריצה מפעילה קבוצות שרירים באופן מגוון והדגש הוא על המיומנות של הריצה וכיצד לא ליפול ולא על ריצה עיוורת שאגב אינה מתאימה כלל ללוחמים. 

יש לשים לב, ריצה בשטח אינה משהו שיש לך באופן אוטומטי אם רצת הרבה על כביש או מסילה במכון. יש להשקיע ולהתכונן לריצת שטח טרשית עם סרגל המאמצים שלנו. 


לסיכום, יש להתכונן לריצה בשטח באופן הדרגתי בעזרת<a href="/nazuz/tables" title="טבלת הריצה המתאימה"> טבלת הריצה המתאימה</a>. ריצה בשטח מורכב שומרת על מפרקי הרגליים מפגיעות של שימוש יתר ומכשירה אותנו ל<a href="/nazuz/professional" title="מקצועיות">מקצועיות</a> של לוחם.  
  
<div style="clear: both;"></div>
<li class="group">
<h2><a title="טבלת ריצה לספורטאים - המשך לקרוא" href="/nazuz/running/1st_running_table">טבלת ריצה לספורטאים לפני גיוס</a></h2>
<p>טבלה ייעודית לנערים מעל גיל 17 המתרגלים ספורט באופן יומי וקבוע....</p><a href="/nazuz/running/1st_running_table" title="טבלת ריצה לספורטאים לפני גיוס, המשך לקרוא">המשך לקרוא</a></li>
<div style="clear: both;"></div>
<hr noshade size=1 width="100%">