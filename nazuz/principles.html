<header><h1 data-permalink="nazuz/principles">עקרונות הכושר: הדרגה, התמדה, מקצועיות</h1></header>
לכל התרגילים בתכנית כושר אקבן יש משהו משותף: הדרגה, התמדה ומקצועיות.

<ol>
	<li>
<strong>הדרגה</strong> מאפשרת התחזקות של כל המערכות בגוף שלנו לפי הקצב הטבעי שלהן. יש מערכות המתחזקות מהר, כמו שריר הלב,  ויש שקצב הבנייה שלהן איטי יותר, כמו הרצועות של המפרקים. בגלל שמערכות התנועה מתחזקות לאט יותר ממערכות הלב- ריאה אתה צריך להוריד את קצב הוספת העומס לפי קצב ההתקדמות של השרירים, הגידים, המפרקים והרצועות כדי למנוע בעיות אורתופדיות. כמו במסע, אתה צריך להתקדם לפי הקצב של הלוחם האיטי ביותר. <div class="note">
נפצעת או סבלת כאבים באימון? מישהו לא הקפיד על אחד או יותר משלושת עקרונות הכושר.
</div>
</li>
	<li>
<strong>התמדה</strong> מסמנת לגוף שהמאמץ אינו חד פעמי ושיש לחזק את השרירים, לחזק את רקמות החיבור, להגדיל את תפוקת הלב ואפילו לשנות את הביוכימיה של התאים.
</li>
	<li>
<strong>מקצועיות</strong> היא דרך ביצוע הפעולה, היא האינטליגנציה המוטורית. תנועה מיומנת היא תנועה טובה יותר וערובה לביצוע ללא בעיות אורתופדיות. לוחם מקצועי הוא לוחם המשלב עוצמה עם ידע פעולה, עם מקצועיות.
</li>
</ol>

<h2>הדרגה והתמדה, בניית כוח הרצון</h2>
קל להחליט ובאותה מידה קל להפסיק. בעיה מוכרת, כדי לטפל בהאתה צריך לסמן מטרות קרובות ומטרות רחוקות. למה אנחנו מתכוונים?  המטרה הרחוקה היא כושר שיא, אימון עצים וארוך של כמה פעמים בשבוע. <div class="note">
בשביל גרעין אימונים עצמאי אינך צריך זמן פנוי, אינך זקוק לקבוצה ולא ציוד ייעודי – אין צורך לקנות דבר. אתה צריך להתאמן כל יום. כל יום.
</div>
אלא שאתה חייב לזכור – הדרך למטרה הרחוקה היא צנועה, צנועה מאוד, זה הסוד שלנו, זו המטרה הקרובה, סמן אותה - כוח רצון. אנו מכנים את הדרך הסודית שלנו למטרה זו בשם גרעין אימונים עצמאי – והגרעין הזה הוא קטן וקשוח, כמו כל הגרעינים שמחזיקים מעמד.
גרעין זו מילה מתאימה במיוחד. גרעין הוא קטן, קשיח ומסוגל לעבור תקופות קשות בלי לאבד את החיוניות שלו. כשהתנאים מתאימים יוצר כוח הרצון, כוח החיים של הגרעין, עץ ענק. 
זכור: "אימון התלוי בדבר, בטל דבר – בטל גם האימון". בשביל גרעין אימונים עצמאי אינך צריך זמן פנוי, אינך זקוק לקבוצה ולא ציוד ייעודי – אין צורך לקנות דבר. אתה צריך להתאמן כל יום. כל יום.
אל תקדים את המאוחר, סמן לך מטרה קרובה קלה להשגה והתמד כל יום. כשגרעין האימון היומי הוא של דקות ספורות אין לך תירוץ לא להתאמן. אימון זו לא אופציה של כן או לא. אימון זה שורש.
</br>
</br>
<img src="/images/final-book-icon.png" alt="" />
<h2>אגדות כצ"ש - יותר טוב קצת, כל יום, כל החיים, מספרינט יחיד"</h2>
"ב. הקרטיסט הגיע לקורס פיקודי. הוא היה  חדור אמונה ביכולת שלו ורצה להמשיך ולהתאמן בצורה סדירה, כמו לפני הצבא.
בבוקר הראשון של הקורס ב. קם, בקור כלבים, חצי שעה לפני כולם, עשה את התרגילים של הדוג'ו שלו ובנוסף בעיטות וטכניקות לחימה.
חבר שלו, א.נ. מאקבן, הסתכל עליו מתוך השק"ש והתפעל. "זה מה שאתה עושה כל בוקר?" הוא שאל.
"חיובי" התנשף ב.
"בואנה, אתה חתיכת עגל".
על ביצה קשה בארוחת הבוקר אמר לנו אחר כך א.נ.: "אישית, אני לא מצליח לעשות כל כך הרבה, אצלנו באקבן אומרים שזה לא נורא. בכל אופן, כל בוקר אני עושה בלימה אחת, אגרוף אחד ובעיטה".
אחרי כמה ימים בלי שינה נהיה חור בבלון ההחלטה של ב. הקרטיסט בדיוק בגודל של הפתח של שק השינהשלו. יצא לו כל האוויר. מהיאוש, כל אותו קורס לא הצליח ב. לקום  בבוקר ולהתאמן אף פעם. אפילו עגל צריך גרעינים.
א.נ. מאקבן קם כל בוקר, כל הקורס, ועוד לפני שהוא שרך את הנעליים, עשה אימון קצרצר – בעיטה, אגרוף, בלימה.
<strong>קל להחליט וקשה להתמיד - עצים גדולים זה שורשים, זה לא סתם פרחים יפים.</strong>   

<img src="https://fbcdn-sphotos-d-a.akamaihd.net/hphotos-ak-ash4/390671_439761299448947_1808641973_n.jpg" alt="" />
<div style="clear: both;"></div>
<li class="group">
<h2><a title="המשך לקרוא, כיצד להתגבר על עצלנות" href="/nazuz/independent_kernel">המשך לקרוא, כיצד להתגבר על עצלנות</a></h2>
<p>אתה בונה את היסוד שעליו תעמוד ההכנה, אתה בונה התמדה. בשביל הגרעין ההתחלתי מספיק תרגיל אחד.
מהדקה הזו, מהגרעין הקשה, אתה בונה אימון לכל החיים...</p><a href="/nazuz/independent_kernel" title="המשך לקרוא, כיצד להתגבר על עצלנות">המשך לקרוא</a></li>
<div style="clear: both;"></div>
<hr noshade size=1 width="100%">