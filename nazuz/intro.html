<header><h1 data-permalink="nazuz/intro">הקדמה להכנה לצבא</h1></header>
תוכנית כ"ץ שריף - הותאמה ספציפית ליחידות העילית של צה"ל ולחיילים קרביים על ידי <a title="ליאור כ" href="https://www.facebook.com/profile.php?id=100000116419338">ליאור כ"ץ</a> ו<a title="יוסי שריף" href="http://www.akban.org/hebrew/instructor/yossi">יוסי שריף</a>. תלמידינו הם מפקדים וחיילים ביחידות העילית של צה"ל.
<div class="note">זו התוכנית הטובה ביותר להכשרה גופנית של לוחם</div>
ההכשרה שלנו כפיזיותרפיסטים מוסמכים, מורי פלדנקרייז, וכמאמני לחימה בכירים באקבן עזרה לנו לנהל משוב ברמות הגבוהות ביותר של מאמץ וביצוע.

שרות קרבי ביחידות מסוימות מותנה במעבר מוצלח של גיבוש עוד לפני מסלול ההכנה של היחידות השונות. הגיבוש הוא פרק זמן הנע בין מספר שעות למספר ימים בו בודקים אנשי היחידה אותך, המועמד לשרות בטחון (מלש"ב), ואת ההתאמה שלך לשרות.
אם תגיע לגיבושים אלו עם כושר גופני מעולה תזכה ביתרון גדול. בגיבושים בודקים נתונים רבים המשתנים בין היחידות השונות. יש כאלו הבודקים שהות מתחת למים ואילו אחרים מתמקדים בפתרון בעיות או מנהיגות.

לא בנינו סתם תוכנית כושר, בנינו תוכנית כושר מעולה, תוכנית שבדקנו במשך יותר מחמש עשרה שנים, תוכנית המותאמת לאנשים רגילים שיהיו חיילים ולוחמי עילית. עשינו את התכנון בעזרת המודל הפנימי של אקבן. תכנון מדויק, בהתאמה ליכולות הנדרשות מחייל מקצועי. בהכנה של אקבן לחיילי עילית ניתחנו את דרישות הפעילות המבצעית של פעולות וקרבות וניפינו החוצה תרגילים מיותרים או מזיקים. בדקנו איך עוברים גיבושים, טירונות ומהן דרישות הלחימה והתאמנו סרגל מאמצים הדרגתי המתאים לאנשים רגילים. זו התוכנית הטובה ביותר להכשרה גופנית של לוחם.

כשתסיים את ההכנה תגלה שיכולותיך עולות על הנדרש בבוחן הסטנדרטי של הצבא לכושר, בוחן בר אור. יכולות גופניות אלו יתנו לך לא רק כושר גופני אלא מעטפת בטיחות ויכולת לחיים המפרכים של לוחם.
<div class="note">אנו נותנים לך את האפשרות, בזמן זה, להסתייע בנתונים שלנו, לאחר בדיקות, אישור רופא ומעקב רפואי, ללא תשלום.</div>
כשתסיים את ההכנה  תגלה שיכולותיך עולות על הנדרש בבוחן הסטנדרטי של הצבא לכושר, בוחן בר אור. יכולות גופניות אלו יתנו לך לא רק כושר גופני אלא מעטפת בטיחות ויכולת לחיים המפרכים של לוחם.

קרא את התוכנית, בצע את כל ה<a title="הוראות בטיחות ובדיקות" href="/nazuz/safety">בדיקות המקדימות</a>, השתמש ב<a title="טבלאות ריצה, כוח" href="/nazuz/tables">טבלאות הריצה</a>, היה אחראי, אל תתלהב, התמד והשתמש בנחישות כשצריך.

מיומנויות החייל שעליך לפתח הן ייחודיות. הפירמידה המתודית מכינה מיומנויות לוחם של קרבות ולא של אופנה למכוני כושר. הזזת בוכנה במכונה היא הכנה שאינה מתאימה לסחיבת חבר על הכתפיים. תוכנית כץ שריף מתחילה בשטח.

מעל לכל אנו מאחלים לך שהכושר וכוח הרצון שתפתח יעזרו לך להיות לוחם טוב.

<img src="http://farm8.staticflickr.com/7308/8782293166_0c888d5aae_z.jpg" alt="שכיבות סמיכה בתוכנית כץ שריף" />
<div style="clear: both;"></div>
<ul>
 	<li class="group">
<h2><a title="בדיקות ובטיחות - המשך לקרוא" href="/nazuz/safety">בדיקות ובטיחות</a></h2>
אלו שאומרים "קשה באימונים, קל בקרב" צודקים, אלא שעיקשות לא מחליפה ידע וניסיון, עיקשות וכוח רצון הולכים רחוק רק יחד עם ניסיון...

<a title="בדיקות ובטיחות, המשך לקרוא" href="/nazuz/safety">המשך לקרוא</a></li>
</ul>
<div style="clear: both;"></div>

<hr noshade="noshade" size="1" width="100%" />