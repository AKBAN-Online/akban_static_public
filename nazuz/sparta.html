<header><h1 data-permalink="nazuz/sparta">זו אינה ספרטה, זו ישראל - פה גדלים אנשים אמתיים</h1></header>
חייל רגלי בצבא של יוון העתיקה סחב כ 15 ק"ג. חייל עילית היום סוחב משקלים גבוהים הרבה יותר, יותר קרוב לפי 4 מזה.

את אותם עשרות קילוגרמים אנחנו סוחבים בשטח קשה להליכה - הרים טרשיים, חולות וכו' וזו בעיה נוספת, החיילים של פעם גדלו בסביבה כפרית והתרגלו לצעוד בשטח ולעשות מגוון גדול של מלאכות ידניות. לעומתם, לא היה לנו מזל להיות חקלאים, רובנו מבלים שנים רבות בישיבה על ספסל הלימודים. אבקות חלבון ומכון עם מיזוג אויר לא יכולים להחליף עשר שנים של נשיאת מים מהבאר.  החסר בתנועה טבעית בשטח לא יכול להסתדר על ידי אימון "סינטטי" במכון כושר, לכן צריכים אימון מציאותי.  <div class="note">
רבים מהחיילים מגיעים לשירות הצבאי פצועים עוד מלפני הגיוס בגלל הכנה שאינה מתאימה לחיילים בעידן המודרני.
</div>

לחייל מודרני קשה יותר. קשה לנו משום שהמשקלים שאנו סוחבים כבדים יותר, קשה משום שרובנו איננו מובילים עדרי צאן לאורך קילומטרים כל יום, קשה משום שאפילו המושבניקים הקשוחים התרגלו לנוחות מסוימת.

הנה עובדה מעניינת, צעירים רבים רוצים וחלקם אף מצליח להגיע ליחידות קרביות. הבעיה היא שהרצון שלהם חייב להצטרף לידע מקצועי, ולא הם לא יצליחו.
יש נשירה רבה במהלך מסלול ההכשרה של חיילים ביחידות עילית. רבים מהחיילים מגיעים לשירות הצבאי פצועים עוד מלפני הגיוס כתוצאה מהכנה גופנית לא נכונה. חיילים נפצעים בחודשים הראשונים של גיבוש, טירונות והכשרות. כל זאת בגלל הכנה שאינה מתאימה לחיילים בעידן המודרני, בגלל חוסר בשעות שינה ובגלל תזונה לקויה באזרחות וגם בצבא.
נוצר מצב מגוחך שבו המועמדים המשקיעים ביותר בהכנה לשירות בצבא, לוחמי העתיד המתאימים ביותר, מגיעים לתחילת המסלול בעמדת חיסרון ולא בעמדת יתרון - כל זאת בעקבות הכנה לא מקצועית ולקויה.
האימון הגופני של יחידות העילית היום שונה מהותית מהאימון של יחידות מלפני חמש שנים ובוודאי מול תקופות רחוקות יותר. האימון המעודכן דורשני, מקיף, מונע פציעות ומשיג תוצאות גבוהות יותר. תוכנית כץ שריף היא  חלק מהמהפכה הזו בתוך הצבא וכעת גם מחוצה לו.

אנו מחזיקים בנתונים של יותר מ - 85% קבלה ליחידות מיוחדות מתוך סך המתאמנים. אנו היחידים שיכולים להוכיח שגם מלש"ב רגיל, לא אלוף אולימפי, יכול להיות לוחם עילית.
</br>
</br>
<img src="/images/final-book-icon.png" alt="" />
<h2 dir="rtl">אגדות כצ"ש - הכנה מתאימה הופכת את הבלתי אפשרי לשגרה</h2>
מילוס היה מתאבק אולימפי שחי באיטליה במאה ה - 6 לפנה”ס  בכפר קטן, ללא ביוב ומים, אפילו בלי חשמל. לכפר קראו קרוטונֶה. מילוס היה בעל כוח אגדי ויש סיפורים רבים על כוחו.
חותנו פיתגורס, ההוא ממשפט המשולשים, ניצל כי מילוס הצליח להחזיק גג קורס לבדו ואפשר את בריחתו של מר פיתגורס. מילוס היה לא רק מתאבק מצטיין ומנצח אלא מצביא מהולל שזכה בקרבות.

בילדותו, בגיל צעיר מאוד, נולד עגל במשק שבו גדל, ומילוס החליט להניף אותו על כתפיו כל יום ולעשות לו סיור בחווה. כאשר העגל היה בן יומו זה היה קל. עם גדילת העגל, גדל גם מילוס שהמשיך להניפו מדי יום.

לאחר כשבע שנים, כאשר היה העגל לפר ומילוס לגבר בוגר, נשא מילוס את הפר הענק על כתפיו עד למקדש רחוק על ראש הר ושם זבח אותו לאלים. כך, סופר, השיג את כוחו.

אנחנו מתים על הסיפור הזה, בשבילנו הוא מייצג את כל מה שנכון בהכנה גופנית, את כך שאפשר להשיג את הבלתי אפשרי אם מתחילים לאט. כל יום קצת יותר, מאמץ קטן נוסף מדי פעם. זוהי הדרך הנכונה שבה גם אתה תתחזק, אחר כך תוכל לעשות סחיבת פצוע בלי בעיות מיוחדות.

<img src="http://farm4.staticflickr.com/3800/8774776857_a9621e2b84_c.jpg" alt="לחשוב נכון" />
<div style="clear: both;"></div>
<li class="group">
<h2><a title="המשך לקרוא, עקרונות הכושר" href="/nazuz/principles">המשך לקרוא, עקרונות הכושר</a></h2>
<p>נפצעת או סבלת כאבים באימון? מישהו לא הקפיד על אחד או יותר משלושת עקרונות הכושר...</p><a href="/nazuz/principles" title="המשך לקרוא, עקרונות הכושר">המשך לקרוא</a></li>
<div style="clear: both;"></div>
<hr noshade size=1 width="100%">