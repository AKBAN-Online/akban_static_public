<header><h1 data-permalink="nazuz/independent_kernel">איך להתאמן לבד - גרעין אימונים עצמאי</h1></header>
<h2>כיצד יכול תרגיל קטן לבנות כוח רצון?</h2>
זכור: "החלטה אינה מקל קסמים". אתה צריך להחליט בגבולות היכולת שלך, לדחוק בחוכמה את הגבולות אבל לא לפנטז. למרות שאתה יכול להתחיל בשלוש שעות התחל בחצי שעה. אם אין לך זמן בצע גרעין אימונים עצמאי.
גרעין אימונים הוא עמיד וניתן לביצוע בכל יום דווקא בגלל שהוא מינימלי. תן לעצמך יום מנוחה אחד בשבוע.
בסוף ההכנה תתאמן הרבה יותר משעה ביום אבל כדי להתחיל, כדי ליצור שיגרת אימונים חסינת אש, קבע מינימום של כמה דקות ואל תרד ממנו.

הגרעין הוא שכיבת סמיכה עגולה. פשוט.
ברגליים פשוקות שמים את הידיים על הקרקע ברוחב הכתפיים, נשענים לאחור עד שהכתפיים מתוחות, יורדים לכיוון הקרקע ועולים קדימה, עד שיש הקשתה קלה בגב.
עשרות חזרות הן חימום טוב. חזרה אחת ביום היא המינימום שאתה צריך לבצע - לא משנה מה. זהו הביטוי המעשי של "גרעין אימונים עצמאי" - לא משנה מה.
<h2>מתי מתחילים את גרעין האימונים היומי?</h2>
מה השאלה? עכשיו ! רד ממש עכשיו לבאשי מקוצר. רד כדי להפוך מחשבה למעשים, רד כדי לראות שאתה יכול, רד כדי לחתום את החוזה שלך עם האימון.
<div class="note">מהדקה הזו, מהגרעין הקשה, אתה בונה אימון לכל החיים.</div>
כשאתה מבצע שכיבת סמיכה אחת, לא יותר, אתה רואה כמה קל לתחזק גרעין אימונים. למחרת בבוקר, כל בוקר חוץ מיום מנוחה, בצע לפחות באשי אחד. כמובן, לפי הטבלה! אל תחרוג מההתקדמות בטבלה ואל תשכח, זו רק ההתחלה. אתה בונה את היסוד שעליו תעמוד ההכנה, אתה בונה התמדה. בשביל הגרעין ההתחלתי מספיק תרגיל אחד.
מהדקה הזו, מהגרעין הקשה, אתה בונה אימון לכל החיים. אם התנאים לא יאפשרו לך את האימון הארוך, האימון שהוא המטרה שלך, עדיין תוכל לבצע גרעין אימונים עצמאי. כך תחדש בכל יום את כוח הרצון ואת המחויבות שלך למטרה. כל יום.


<img src="/images/final-book-icon.png" alt="" />
<h2>אגדות כצ"ש - "אימון אינו אופציה".</h2>
באימון הכנה לצה"ל הסתכלנו על ד. הולך לו לאיטו. כשהוא הגיע ראינו שיש לו יד מגובסת.
"מה קרה לך?"
"שברתי את היד אתמול בגלל איזה טמבל בכדורסל".
"ומה אתה עושה כאן?" שאלנו אותו, "אתה צריך לנוח. אין מצב שאתה יכול להתאמן".
"כן, אני יודע", הוא ענה וזכה לתהילת עולם, "אני רק מסתכל. לא רציתי להפסיד אימון."
<img src="http://farm4.staticflickr.com/3695/8776272425_d6283c19e5_c.jpg" alt="שכיבות סמיכה באימון" />
<div style="clear: both;"></div>
<ul>
 	<li class="group">
<h2><a title="המשך לקרוא, מהי מקצועיות" href="/nazuz/professional">המשך לקרוא, מהי מקצועיות</a></h2>
אם ברצונך לשפר סגנון ריצה או שחייה תוכל לעשות זאת רק אם תתחיל דרך אימונים בריצה ושחייה אטית...

<a title="המשך לקרוא מהי מקצועיות" href="/nazuz/professional">המשך לקרוא</a></li>
</ul>
<div style="clear: both;"></div>

<hr noshade="noshade" size="1" width="100%" />